<!DOCTYPE html>
<html lang="en"><head>
	<meta charset="utf-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Tensor momentu bezwładności | bwegrzyn0.github.io</title>
<meta name="generator" content="Jekyll v4.4.1" />
<meta property="og:title" content="Tensor momentu bezwładności" />
<meta property="og:locale" content="en_US" />
<meta name="description" content="Ruch ciała sztywnego Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$." />
<meta property="og:description" content="Ruch ciała sztywnego Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$." />
<link rel="canonical" href="http://localhost:4000/mechanika/tensor-momentu-bezwladnosci" />
<meta property="og:url" content="http://localhost:4000/mechanika/tensor-momentu-bezwladnosci" />
<meta property="og:site_name" content="bwegrzyn0.github.io" />
<meta property="og:type" content="article" />
<meta property="article:published_time" content="2026-01-01T00:00:00+01:00" />
<meta name="twitter:card" content="summary" />
<meta property="twitter:title" content="Tensor momentu bezwładności" />
<script type="application/ld+json">
{"@context":"https://schema.org","@type":"BlogPosting","dateModified":"2026-01-01T00:00:00+01:00","datePublished":"2026-01-01T00:00:00+01:00","description":"Ruch ciała sztywnego Niech $\\mathbf{R}$ będzie wektorem położenia środka masy ciała sztywnego, a $\\mathbf{r_i}$ położeniem elementu masy $m_i$ wchodzącego w jego skład. Niech $\\mathbf{r_i}’=\\mathbf{r_i}-\\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\\mathbf{\\Omega}$ oraz porusza się z prędkością $\\mathbf{V}$. Po pewnym krótkim czasie $dt$ ciało obróci się o kąt $d\\theta$ i przemieści o wektor $\\mathbf{dR}$.","headline":"Tensor momentu bezwładności","mainEntityOfPage":{"@type":"WebPage","@id":"http://localhost:4000/mechanika/tensor-momentu-bezwladnosci"},"url":"http://localhost:4000/mechanika/tensor-momentu-bezwladnosci"}</script>
<!-- End Jekyll SEO tag -->
<link rel="stylesheet" href="/assets/main.css">
	<link rel="shortcut icon" type="image/png" href="/favicon.png"><link type="application/atom+xml" rel="alternate" href="http://localhost:4000/feed.xml" title="bwegrzyn0.github.io" /></head>
<head>
	  

<!-- CSS -->
<link rel="stylesheet" href="https://cdn.jsdelivr.net/npm/katex@latest/dist/katex.min.css"/>

<!-- JavaScript -->
<script defer src="https://cdn.jsdelivr.net/npm/katex@latest/dist/katex.min.js"></script>
<script defer src="https://cdn.jsdelivr.net/npm/katex@latest/dist/contrib/auto-render.min.js"
  onload="renderMathInElement(document.body,{
    delimiters: [
      { left: '$$',  right: '$$',  display: true  },
      { left: '$',   right: '$',   display: false },
      { left: '\\[', right: '\\]', display: true  },
      { left: '\\(', right: '\\)', display: false }
  ]});">
</script>


  </head>

  <body><header class="site-header" role="banner">

  <div class="wrapper"><a class="site-title" rel="author" href="/">bwegrzyn0.github.io</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"><a class="page-link" href="/kategorie/">Kategorie</a></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post h-entry" itemscope itemtype="http://schema.org/BlogPosting">

  <header class="post-header">
    <h1 class="post-title p-name" itemprop="name headline">Tensor momentu bezwładności</h1>
    <a href="/kategorie"><h3> Mechanika </h3></a>
    <p class="post-meta">
      <time class="dt-published" datetime="2026-01-01T00:00:00+01:00" itemprop="datePublished">2026-01-01
      </time></p>
  </header>

  <div class="post-content e-content" itemprop="articleBody">
    <h2 id="ruch-ciała-sztywnego">Ruch ciała sztywnego</h2>
<p>Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$.</p>

<p align="center">
<img src="/assets/images/2026-01-01/fig1.svg" width="500" />
</p>

<p>Wyznaczmy wynikające z tego obrotu przesunięcie $\mathbf{dr_i}’$ elementu masy $m_i$. Jeśli poprzez $\phi_i$ oznaczymy kąt tworzony przez $\mathbf{r_i}’$ i oś $z$, to widzimy, że $dr_i’$ to długość łuku okręgu o promieniu $r_i’\sin\phi_i$ określonego przez kąt $d\theta$. Dlatego:
$$ dr_i’=r_i’\sin\phi_i\,d\theta. $$
Niech wektor $\mathbf{d\theta}$ będzie skierowany tak, jak $\mathbf{\Omega}$. Ponieważ obrót zachodzi w płaszczyźnie prostopadłej zarówno do wektora kąta, jak i wektora położenia $\mathbf{r_i}’$, a wartość wektora $\mathbf{dr}$ jest taka sama, jak ich iloczynu wektorowego, możemy określić go jako ich iloczyn wektorowy:
$$ \mathbf{dr_i}’=\mathbf{d\theta}\times\mathbf{r_i}’, $$
gdzie kolejność mnożenia wynika z reguły prawej dłoni - przyjmujemy, że jeśli $\mathbf{\Omega}$ jest skierowane zgodnie z osią $z$, to obrót następuje przeciwnie do ruchu wskazówek zegara. Całkowite przesunięcie, biorąc pod uwagę ruch środka masy, to
$$ \mathbf{dr_i}=\mathbf{dr_i}’+\mathbf{dR}=\mathbf{d\theta}\times\mathbf{r_i}’+\mathbf{dR}. $$
Po podzieleniu powyższego wyrażenia przez $dt$ otrzymujemy
$$ \mathbf{v_i}=\mathbf{\Omega}\times \mathbf{r_i}’+\mathbf{V}. $$
Wynika z tego, że ruch ciała sztywnego możemy zawsze rozpatrywać jako ruch obrotowy wokół środka masy oraz ruch postępowy środka masy.</p>

<h2 id="energia-kinetyczna-ciała-sztywnego">Energia kinetyczna ciała sztywnego</h2>
<p>Obliczmy teraz energię kinetyczną ciała sztywnego. Będzie ona oczywiście równa sumie energii kinetycznych wszystkich jego elementów:
$$ T=\frac{1}{2}\sum_i m_i\left|\mathbf{v_i}\right|^2. $$
Skorzystamy z wyprowadzonego wcześniej wzoru na $\mathbf{v_i}$:
$$ T=\frac{1}{2}\sum_i m_i \left(\mathbf{\Omega}\times \mathbf{r_i}’+\mathbf{V}\right)^2. $$
Rozpiszmy wyrażenie w nawiasie:
$$  \left(\mathbf{\Omega}\times \mathbf{r_i}’+\mathbf{V}\right)^2=\left|\mathbf{\Omega}\times\mathbf{r_i}’\right|^2r+2\mathbf{V}\cdot\left(\mathbf{\Omega}\times\mathbf{r_i}’\right)+V^2. $$
W drugim członie możemy cyklicznie przestawić wyrazy:
$$ \mathbf{V}\cdot\left(\mathbf{\Omega}\times\mathbf{r_i}’\right)=\mathbf{r_i}’\cdot\left(\mathbf{V}\times\mathbf{\Omega}\right), $$
a w pierwszym członie możemy obliczyć wartość iloczynu wektorowego:
$$ \left|\mathbf{\Omega}\times\mathbf{r_i}’\right|^2=\Omega^2r_i’^2\sin^2\phi=\Omega^2r_i’^2-\Omega^2r_i’^2\cos^2\phi=\Omega^2r_i’^2-\left(\mathbf{\Omega}\cdot\mathbf{r_i}’\right)^2. $$
Wracając do $T$, dostajemy
$$ T=\frac{1}{2}V^2\sum_i m_i+\left(\mathbf{V}\times\mathbf{\Omega}\right)\cdot\sum_i m_i\mathbf{r_i}’+\frac{1}{2}\sum_i m_i\left[\Omega^2r_i’^2-\left(\mathbf{\Omega}\cdot\mathbf{r_i}’\right)^2\right]. $$
Suma w pierwszym członie to oczywiście masa całkowita ciała, czyli $M$. Suma w drugim członie to
$$ \sum_i m_i\mathbf{r_i}’=\sum_i m_i \left(\mathbf{r_i}-\mathbf{R}\right)=\sum_i m_i\mathbf{r_i}-M\mathbf{R}. $$
Pierwszy wyraz rozpoznajemy jako definicję środka masy pomnożoną razy $M$, więc suma wynosi $M\mathbf{R}-M\mathbf{R}=0$.</p>

<p>Ostatni człon przepiszemy następująco. Niech indeksy $1,2,3$ oznaczają kolejne składowe wektora. Składowe $\mathbf{r_i}’$ będziemy oznaczać jako $x_i$. Wtedy pierwszy wyraz w nawiasie kwadratowym to
$$ \left(\sum_j \Omega_j^2\right)\left(\sum_k x_k^2\right)=\Omega_j^2 x_k^2 $$
Dla przejrzystości zapisu będziemy pomijać symbole sumy, wiedząc że sumowanie odbywa się po wskaźnikach $1,2,3$. Podobnie w przypadku iloczynu wektorowego:
$$ \mathbf{\Omega}\cdot\mathbf{r_i}’=\sum_l \Omega_l x_l=\Omega_l x_l, $$
a jego kwadrat to $\Omega_l \Omega_m x_l x_m$. Zauważmy, że $\Omega_j^2$ możemy przepisać jako
$$ \Omega_l \Omega_m \delta_{lm}, $$
gdzie $\delta_{lm}$ to delta Kroneckera.
Możemy teraz przepisać wyrażenie w nawiasie kwadratowym jako
$$ \Omega_l\Omega_m \delta_{lm}x_k^2 -\Omega_l\Omega_m x_l x_m = \Omega_l\Omega_m\left(x_k^2\delta_{lm}-x_l x_m\right). $$
Cała suma to teraz
$$ \frac{1}{2}\Omega_l \Omega_m \sum_i m_i\left(x_k^2\delta_{lm}-x_l x_m\right), $$
gdzie $\Omega_l \Omega_m$ wyciągnęliśmy przed sumę, ponieważ jest to wielkość niezależna od $i$.</p>

<p>Energia kinetycza to
$$ \boxed{T=\frac{1}{2}MV^2+\frac{1}{2}\Omega_l\Omega_m I_{lm},} $$
gdzie $I_{lm}$ to <strong>tensor momentu bezwładności</strong>. Możemy zapisać go w postaci macierzy:
$$ \mathbf{I}=\begin{pmatrix}
\sum_i m_i(y^2+z^2) &amp; -\sum_i m_ixy &amp; -\sum_i m_ixz \\ -\sum_i m_ixy &amp; \sum_i m_i(x^2+z^2) &amp; -\sum_i m_iyz \\ -\sum_i m_ixz &amp; -\sum_i m_iyz &amp; \sum_i m_i(x^2+y^2)
\end{pmatrix}. $$
Widzimy, że tensor jest symetryczny, tzn. $I_{lm}=I_{ml}$. Oczywiście, dla ciał rozciągłych sumę zastępujemy całką.</p>

<h2 id="moment-pędu-ciała-sztywnego">Moment pędu ciała sztywnego</h2>
<p>Za pomocą tensora bezwładności możemy również wyrazić wektor momentu pędu ciała sztywnego. Moment pędu to z definicji
$$ \mathbf{L}=\sum_i m_i \mathbf{r_i}’\times \mathbf{v_i}. $$
Korzystając ze wcześniejszych wyników, możemy postawić za $ \mathbf{v_i}$:
$$ \mathbf{L}=\sum_i m_i \mathbf{r_i}’\times\left(\mathbf{V}+ \mathbf{\Omega}\times \mathbf{r_i}’\right). $$
Pierwszy człon sumy daje 
$$ \left(\sum_i m_i \mathbf{r_i}’\right)\times \mathbf{V}=0 $$
(wyrażenie w nawiasie zostało obliczone wcześniej), a wyraz z drugiego możemy przepisać, korzystając ze wzoru na potrójny iloczyn wektorowy:
$$ \mathbf{r_i}’\times\left(\mathbf{\Omega}\times \mathbf{r_i}’\right)= \mathbf{\Omega}\left( \mathbf{r_i}’\cdot \mathbf{r_i}’\right)- \mathbf{r_i}’\left( \mathbf{r_i}’\cdot \mathbf{\Omega}\right). $$
$k$-ta składowa wektora momentu pędu to wtedy
$$ L_k=\sum_i m_i\left(\Omega_k x_j^2-x_k x_j\Omega_j \right). $$
Zauważmy, że $\Omega_k=\Omega_j\delta_{jk}$, więc
$$ L_k=\Omega_j\sum_i m_i\left(x_j^2\delta_{jk}-x_jx_k\right). $$
Sumę rozpoznajemy jako tensor momentu bezwładności. Ostatecznie,
$$ \boxed{L_k=\Omega_j I_{jk}} $$
lub
$$ \boxed{ \mathbf{L}= \mathbf{I}\cdot \mathbf{\Omega}.} $$</p>

<h2 id="tensor-symetryczny">Tensor symetryczny</h2>
<p>Tensor $ \mathbf{I}$ jest symetryczną macierzą kwadratową, więc możemy wyznaczyć jego wartości i wektory własne. Będą one odpowiadać kierunkom, dla których zwrot wektora momentu pędu będzie taki sam, jak zwrot wektora prędkości kątowej.</p>

<p>Tensory symetryczne mają wiele użytecznych własności. Pierwsza z nich to fakt, że wszystkie rzeczywiste tensory symetryczne mają rzeczywiste wartości własne. Aby to udowodnić, zapiszmy zagadnienie własne dla macierzy $ \mathbf{A}$:
$$ A_{ij} v_j=\lambda v_i. $$
Weźmy teraz sprzężenie zespolone obu stron i skorzystajmy z własności $(ab)^*=a^*b^*$:
$$ A_{ij} v_j^*=\lambda^* v_i^*, $$
gdzie skorzystaliśmy również z faktu, że tensor $ \mathbf{A}$ jest rzeczywisty.
Weźmy teraz iloczyn skalarny $ \mathbf{v}^* $ i pierwszego równania oraz $ \mathbf{v}$ i drugiego równania:
$$ v_i^* A_{ij}v_j=\lambda v_i^*v_i \text{, } v_i A_{ij}v_j^*=\lambda^* v_iv_i^*.$$
Korzystając z faktu, że $A_{ij}=A_{ji}$, $\lambda v_i^*v_i=v_i^* A_{ij}v_j=v_i^* A_{ji}v_j=v_jA_{ji}v_i^*$, a zamiania miejscami wskaźników $i$ oraz $j$ (co nic nie zmienia) daje $v_iA_{ij}v_j^*=\lambda^* v_iv_i^*$. Stąd
$$ \lambda^* v_iv_i^*=\lambda v_i^*v_i. $$
$v_iv_i^*=v_i^*v_i$, więc $\lambda=\lambda^*$, a to jest możliwe tylko, gdy $ \text{Im }\lambda=0$.</p>

<p>Druga z własności to fakt, że wszystkie wektory własne, odpowiadające różnym wartością własnym są ortogonalne. Załóżmy, że mamy różne wartości własne $\lambda$ i $\mu$ oraz wektory własne $ \mathbf{x}$ oraz $ \mathbf{y}$. Odpowiadające im równania to
$$ A_{ij}x_j=\lambda x_i \text{ oraz } A_{ij}y_j=\mu y_i. $$
Aby udowodnić ortogonalność, musimy udowodnić, że $x_i y_i=0$. Aby to uczynić, przekształćmy następujące wyrażenie:
$$ \lambda x_i y_i=A_{ij}x_j y_i, $$
a korzystając z $A_{ij}=A_{ji}$:
$$ =x_jA_{ji}y_i=x_j\mu y_j. $$
Doszliśmy do związku:
$$ \lambda x_i y_i=\mu x_j y_j. $$
Ponieważ $\lambda\neq\mu$, a $x_iy_i=x_jy_j$, to iloczyn skalarny jest równy $0$.</p>

<p>Łatwo jest zauważyć, dlaczego powyższa zależność jest prawdziwa, patrząc na przekształcenie wektorów na płaszczyźnie. Wiemy, że pierwsza kolumna macierzy wskazuje, gdzie po transformacji “idzie” wektor jednostkowy osi $x$, a druga - $y$. Ponieważ macierz jest symetryczna, wektory jednostkowe są swoimi odbiciami względem prostej $y=x$. Zauważmy teraz, że wszystkie wektory leżące na prostej $y=x$ są złożone z takiej samej liczby wektorów jednostkowych $x$ oraz $y$, co pozostaje prawdą po transformacji. Zauważmy również, że suma dwóch wektorów, będących swoimi odbiciami względem prostej $y=x$ zawsze ląduje na tej prostej (niech będą to wektory $(a,b)$ oraz $(b,a)$. Widzimy, że ich suma to $(a+b,a+b)$, więc $y=x$). Wektory wchodzące w skład wektora leżącego na $y=x$ możemy pogrupować parami, a każda z nich daje wektor leżący na $y=x$, zatem kierunek wszystkich wektorów na tejże prostej się nie zmienia - są to wektory własne przypadające pierwszej wartości własnej. Dla wektorów leżących na $y=-x$ możemy przeprowadzić podobne rozumowanie i dojść do wniosku, że one również są wektorami własnymi przypadającymi drugiej wartości własnej. Teraz widzimy, że oczywiście proste $y=x$ i $y=-x$ są prostopadłe, więc wektory własne również.</p>

<p>Często macierze przybierają o wiele prostszą postać w innych układach współrzędnych. Okazuje się, że istnieje taki wybór osi układu współrzędnych, dla którego macierz symetryczna staje się diagonalna. Innymi słowy,
$$ \mathbf{A}= \mathbf{P}^{-1} \mathbf{B} \mathbf{P}, $$
gdzie $ \mathbf{B}$ to macierz diagonalna, a macierz $ \mathbf{P}$ jest macierzą ortogonalną, tzn. złożoną z wektorów ortogonalnych (np. wektorów wskazujących osie kartezjańskiego układu współrzędnych). Wyrażenie po prawej stronie odpowiada transformacji układu współrzędnych, następnie zastosowaniu transformacji macierzy $ \mathbf{B}$, która odpowiada transformacji $ \mathbf{A}$, lecz ma prostszą postać, a następnie powrotowi do pierwotnego układu współrzędnych (macierz odwrotna do $ \mathbf{P}$). Zastanówmy się, dla jakiej macierzy $ \mathbf{P}$, czyli wyboru osi układu współrzędnych, macierz $ \mathbf{B}$ zmienia jedynie długość wektorów jednostkowych osi (ponieważ $ \mathbf{B}$ jest diagonalna, a takie macierze zmieniają tylko długość wektorów jednostkowych wskazujących osie układu współrzędnych). Własność taką mają oczywiście wektory własne macierzy $ \mathbf{A}$, więc spodziewamy się, że $ \mathbf{P}$ będzie właśnie z nich złożona. Z kolei, wektory własne są wydłużane o czynnik wartości własnej, więc na przekątnej $ \mathbf{B}$ będą wartości własne odpowiadające każdemu z wektorów własnych. Innymi słowy,
$$ \mathbf{B}=\begin{pmatrix}
\lambda_1 &amp; \cdots &amp; 0 \\ \vdots &amp; \ddots &amp; \vdots \\ 0 &amp; \cdots &amp; \lambda_n \end{pmatrix}
$$
oraz 
$$ \mathbf{P} = \begin{pmatrix} \mathbf{x_1} &amp; \cdots &amp;  \mathbf{x_n} \end{pmatrix}, $$
gdzie $ \mathbf{x}_i$ to wektory własne odpowiadające wartościom własnym $\lambda_i$. Jak udowodniono wcześniej, wektory własne są ortogonalne, więc $ \mathbf{P}$ jest macierzą ortogonalną.</p>

<p>Wracając do tensora momentu bezwładności, możemy wyznaczyć jego wektory własne, które będą wskazywać kierunki nazywane <strong>głównymi osiami bezwładności</strong>. Zauważmy, że jeśli kierunek wektora prędkości kątowej $ \mathbf{\Omega}$ będzie pokrywał się z kierunkiem którejkolwiek z głównych osi bezwładności (czyli $ \mathbf{\Omega}$ jest wektorem własnym tensora bezwładności) wektor momentu pędu również będzie pokrywał się z tą osią.</p>

<p>Przy wyborze osi wskazywanych przez wektory własne tensora bezwładności, wyrażenia na energię i moment pędu przybierają prostą postać:
$$ \boxed{T=\frac{1}{2}I_i\Omega_i^2,} $$
gdzie $I_i=I_{ij}\delta_{ij}$ (w przekształconym układzie współrzędnych) oraz
$$ \boxed{L_i=I_i\Omega_i.} $$</p>

<h2 id="precesja-regularna-bąka-symetrycznego">Precesja regularna bąka symetrycznego</h2>
<p><strong>Bąkiem symetrycznym</strong> nazywamy ciało, dla którego dwa główne momenty bezwładności są równe, $I_1=I_2\neq I_3$. Oznacza to, że płaszczyzna, w której zawierają się wektory własne $ \mathbf{x}_1$ oraz $ \mathbf{x}_2$, jest “rozciągana” przez macierz (tensor) $ \mathbf{I}$ równomiernie w dwóch prostopadłych kierunkach. W takim przypadku, oczywiste jest, że zmieniają się jedynie długości wektorów, a ich kierunki pozostają stałe - i jest to prawdziwe dla wszystkich wektorów w płaszczyźnie. Zatem dowolna para prostopadłych wektorów $ \mathbf{x}_1’$ oraz $ \mathbf{x}_2’$ w rozważanej płaszczyźnie może służyć za kierunki osi układu współrzędnych.</p>

<p>W ogólności wektor $ \mathbf{L}$ nie będzie miał zwrotu zgodnego z którąkolwiek z głównych osi bezwładności. Skorzystajmy ze swobody wyboru osi prostopadłych do $x_3$ i wybierzmy oś $x_2$ taką, że jest ona prostopadła do płaszczyzny, w której zawiera się $x_3$ oraz $ \mathbf{L}$. Wtedy $L_2=0$ i z wcześniejszych rozważań, $\Omega_2=0$. Wiemy więc, że wektory $ \mathbf{L}$, $ \mathbf{\Omega}$ i oś $x_3$, będącą osią symetrii bąka, leżą w jednej płaszczyźnie. Rozważmy teraz prędkości punktów leżących na osi $x_3$. Są one dane wzorem
$$ \mathbf{v}_i= \mathbf{\Omega}\times \mathbf{r}_i’. $$
Widzimy więc, że prędkości będą zwrócone prostopadle do tej płaszczyny, a co za tym idzie, oś bąka będzie obracać się jednostanie wokół wektora $ \mathbf{L}$. Wyznaczmy prędkość kątową obrotu i precesji bąka. Niech $\theta$ oznacza kąt między $ \mathbf{L}$ a $x_3$. Ze wcześniejszych zależności
$$ \Omega_3=\Omega_{obr}= \frac{L_3}{I_3}, $$
a $L_3=L\cos\theta$, więc
$$ \Omega_{obr}= \frac{L}{I_3}\cos\theta. $$
Z kolei, z rysunku widzimy, że po rozłożeniu wektora $ \mathbf{\Omega}$ na składową w kierunku $x_3$ (oznaczoną znakiem prim, ponieważ nie jest ona tym samym, co $ \mathbf{\Omega_3}$!) oraz na składową w kierunku $ \mathbf{L}$, $\Omega_{pr}\sin\theta=\Omega_1$, więc
$$ \Omega_{pr}= \frac{\Omega_1}{\sin\theta}= \frac{L_1}{I_1\sin\theta}= \frac{L\sin\theta}{I_1\sin\theta}= \frac{L}{I_1}. $$</p>

<p align="center">
<img src="/assets/images/2026-01-01/fig2.svg" width="500" />
</p>

  </div><a class="u-url" href="/mechanika/tensor-momentu-bezwladnosci" hidden></a>
</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">bwegrzyn0.github.io</li></ul>
      </div>

      <div class="footer-col footer-col-2"><ul class="social-media-list"><li><a href="https://github.com/bwegrzyn0"><svg class="svg-icon"><use xlink:href="/assets/minima-social-icons.svg#github"></use></svg> <span class="username">bwegrzyn0</span></a></li></ul>
</div>

      <div class="footer-col footer-col-3">
        <p>Fizyka i programowanie</p>
      </div>
    </div>

  </div>

</footer>
</body>

</html>
