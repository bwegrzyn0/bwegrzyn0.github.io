<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.4.1">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2026-01-18T15:21:30+01:00</updated><id>http://localhost:4000/feed.xml</id><title type="html">bwegrzyn0.github.io</title><subtitle>Fizyka i programowanie</subtitle><entry><title type="html">Rozkład Bernoulliego i Poissona w astronomii sferycznej</title><link href="http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej" rel="alternate" type="text/html" title="Rozkład Bernoulliego i Poissona w astronomii sferycznej" /><published>2026-01-18T00:00:00+01:00</published><updated>2026-01-18T00:00:00+01:00</updated><id>http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej</id><content type="html" xml:base="http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej"><![CDATA[<h2 id="rozkład-bernoulliego-dwumianowy">Rozkład Bernoulliego (dwumianowy)</h2>
<p>Najprostszym przykładem ilustrującym ten rozkład jest rzut monetą. Niech prawdopodobieństwo wyrzucenia reszki wynosi $p$, a prawdopodobieństwo wyrzucenia orła - $1-p$ (jeśli $p=1/2$, moneta jest ,,uczciwa’’, a w przeciwnym przypadku jest ,,stronnicza’’). Niech będzie w sumie $N$ rzutów. Interesuje nas prawdopodobieństwo wyrzucenia reszki $k$ razy.</p>

<p>Rozważmy pewną sekwencję rzutów (permutację), w której reszka wypadła $k$ razy. Prawdopodobieństwo, że reszka wypadnie dokładnie $k$ razy, a orzeł dokładnie $N-k$ (bo suma rzutów to $N$) to z podstawowego rachunku prawdopodobieństwa
$$ p^k(1-p)^{N-k}. $$
Jest to prawdobodobieństwo, że trafiona przez nas sekwencja rzutów ma akurat $k$ reszek i $N-k$ orłów. Wszystkich takich możliwych sekwencji jest tyle, na ile sposobów możemy wybrać $k$ rzutów z $N$ rzutów, czyli
$$ {N\choose k}. $$
Z tego powodu całkowite prawdopodobieństwo zwiększa się o ten czynnik. Wynosi ono:
$$ \boxed{p_k = {N\choose k} p^k (1-p)^{N-k}.} $$
Jest to szukany przez nas <strong>rozkład dwumianowy (Bernoulliego)</strong>.</p>

<h3 id="przykładowe-zastosowanie-w-astronomii">Przykładowe zastosowanie w astronomii</h3>
<p><strong>Problem:</strong> Na niebie jest około $6000$ gwiazd widocznych gołym okiem. Jakie jest prawdopodobieństwo, że tylko dwie z nich znajdą się nie dalej niż $10’’$ (sekund kątowych)? Zakładamy, że gwiazdy są rozmieszone na całej sferze niebieskiej losowo i niezależnie od siebie oraz nie są związane fizycznie. (32 OA, II etap, zadanie 2)</p>

<p>W tym przypadku nasz jeden rzut monetą to sprawdzenie jednej pary gwiazd, a wylosowanie reszki to ich wzajemne położenie bliższe niż $10’’$. Wyznaczmy najpierw prawdopodobieństwo, że dwie gwiazdy znajdą się w odległości mniejszej niż $10’’$. Kąt bryłowy opisany przez stożek o kącie rozwarcia $\theta$ (w radianach) to
$$ \Omega=2\pi(1-\cos\theta)\approx \pi\theta^2, $$
gdzie przybliżenie jest prawdziwe, jeśli $\theta$ jest małe. $10’’$ jest o wiele mniejsze niż $1$ rad, więc przybliżenie będzie słuszne. Cała sfera niebieska obejmuje kąt $4\pi$, więc szukane prawdopodobieństwo to
$$ p= \frac{\Omega}{4\pi}= \frac{\theta^2}{4}. $$
Wstawiając dane otrzymujemy 
$$ p\approx 5.9 \times 10^{-10}. $$
Wszystkich par na niebie jest 
$$ N_2={6000\choose 2}= \frac{6000!}{2!\cdot 5998!}= \frac{6000\cdot5999}{2}\approx \frac{6000^2}{2}=1.8 \times 10^{7}. $$
Wstawiając to wszystko do rozkładu Bernoulliego z $k=1$ (tylko jedna para) dostajemy
$$ p_2 = N_2 p (1-p)^{6000-1} $$
(${N_2\choose 1}=N_2$).
Ponieważ $p$ jest małe, możemy przybliżyć $(1+x)^\alpha\approx 1+\alpha x$, $6000-1\approx 6000$:
$$ p_2 \approx N_2 p(1-6000p). $$
Wstawiając dane liczbowe dostajemy
$$ p_2\approx 1.1\%. $$</p>

<h2 id="rozkład-poissona">Rozkład Poissona</h2>
<p>W tym przypadku postać tego rozkładu będzie motywowana następującym problemem.</p>

<p><strong>Problem:</strong> Pewnej nocy prowadzono obserwacje meteorów. W kącie bryłowym o rozwarciu $45\degree$ w otoczeniu zenitu w ciągu godziny zaobserwowano średnio $n=6$ meteorów. Zakładając, że rozbłysk meteoru jest zjawiskiem losowym zachodzącym z tym samym prawdopodobieństwem dla całej sfery niebieskiej, oblicz prawdopodobieństwo, że w ciągu godziny w podanym kącie bryłowym a) pojawi się co najmniej jeden meteor, b) nie pojawi się żaden, c) pojawi się ich dokładnie 6. (30 OA, II etap, zadanie 2)</p>

<p>Podzielmy czas $t=1$h na $N$ interwałów o długości $\Delta t=t/N$ każdy. Załóżmy, że jak $N\to\infty$, prawdopodobieństwo, że w ciągu tego samego interwału zajdą 2 rozbłyski meteoru jest pomijalnie małe. Oznacza to, że ponownie mamy rzut monetą, tym razem dla rozbłysków. Niech prawdopodobieństwo, że rozbłysk zajdzie w rozpatrywanym kącie bryłowym w interwale $\Delta t$ wynosi $p$. Interwałów czasu mamy $N$, czyli $N$ ,,rzutów’’, a rozbłysków niech będzie $k$. Wstawiając to do rozkładu Bernoulliego otrzymujemy prawdopodobieństwo, że w czasie $t$ w rozpatrywanym kącie bryłowym zajdzie dokładnie $k$ rozbłysków:
$$ p_k= {N\choose k} p^k (1-p)^{N-k}. $$
Weźmy teraz granicę jak $N\to\infty$, czyli przedziały czasu $\Delta t$ stają się bardzo małe oraz $k\ll N$ (stąd $N-k\approx N$). Jeśli rozpiszemy symbol Newtona otrzymamy:
$$ {N\choose k}= \frac{N(N-1)\cdots (N-k+1)}{k!} \approx \frac{N^k}{k!}, $$
bo $k\ll N$.</p>

<p>Zajmiemy się teraz prawdopodobieństwem. Ponieważ każdy interwał czasu jest równy i rozbłyski są w pełni losowe, prawdopodobieństwo, że rozbłysk zajdzie akurat w tym interwale w kącie bryłowym $\Omega$ to
$$ p = \frac{n}{N}, $$ 
gdzie, jak pamiętamy, $n$ to średnia liczba rozbłysków na godzinę. Wstawiając to do rozkładu otrzymujemy
$$ p_k\approx \frac{N^k}{k!} \frac{n^k}{N^k}(1-p)^N= \frac{ n^k}{k!}(1-\frac{n}{N})^N.$$
Ponieważ $N\to\infty$, wyrażenie w nawiasie z potęgą rozpozajemy jako jedną z definicji $e^{-n}$, zatem:
$$ p_k= \frac{n^k}{k!}e^{-n}. $$
Prawdopodobieństwo z podpunktu a) to $1-P(\text{nie pojawi się żaden meteor})=1-p_0$, czyli
$$ p_a=1-e^{-6}=99.75\%. $$
Od razu wynika stąd odpowiedź do podpunktu b), $p_b=0.25\%$. Dla podpunktu c):
$$ p_c=p_6\approx 16\%. $$</p>

<p>Jak wyprowadziliśmy wyżej na przykładzie, <strong>rozkład Poissona</strong>, opisujący prawdopodobieństwo zajścia $k$ wydarzeń, które zachodzą z pewną średnią częstością $\lambda$ w pewnym interwale czasu, w tym interwale to
$$ \boxed{p_k = \frac{\lambda^k}{k!}e^{-\lambda}.} $$</p>]]></content><author><name></name></author><category term="Astronomia sferyczna" /><summary type="html"><![CDATA[Rozkład Bernoulliego (dwumianowy) Najprostszym przykładem ilustrującym ten rozkład jest rzut monetą. Niech prawdopodobieństwo wyrzucenia reszki wynosi $p$, a prawdopodobieństwo wyrzucenia orła - $1-p$ (jeśli $p=1/2$, moneta jest ,,uczciwa’’, a w przeciwnym przypadku jest ,,stronnicza’’). Niech będzie w sumie $N$ rzutów. Interesuje nas prawdopodobieństwo wyrzucenia reszki $k$ razy.]]></summary></entry><entry><title type="html">Tensor momentu bezwładności</title><link href="http://localhost:4000/mechanika/tensor-momentu-bezwladnosci" rel="alternate" type="text/html" title="Tensor momentu bezwładności" /><published>2026-01-01T00:00:00+01:00</published><updated>2026-01-01T00:00:00+01:00</updated><id>http://localhost:4000/mechanika/tensor-momentu-bezwladnosci</id><content type="html" xml:base="http://localhost:4000/mechanika/tensor-momentu-bezwladnosci"><![CDATA[<h2 id="ruch-ciała-sztywnego">Ruch ciała sztywnego</h2>
<p>Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$.</p>

<p align="center">
<img src="/assets/images/2026-01-01/fig1.svg" width="500" />
</p>

<p>Wyznaczmy wynikające z tego obrotu przesunięcie $\mathbf{dr_i}’$ elementu masy $m_i$. Jeśli poprzez $\phi_i$ oznaczymy kąt tworzony przez $\mathbf{r_i}’$ i oś $z$, to widzimy, że $dr_i’$ to długość łuku okręgu o promieniu $r_i’\sin\phi_i$ określonego przez kąt $d\theta$. Dlatego:
$$ dr_i’=r_i’\sin\phi_i\,d\theta. $$
Niech wektor $\mathbf{d\theta}$ będzie skierowany tak, jak $\mathbf{\Omega}$. Ponieważ obrót zachodzi w płaszczyźnie prostopadłej zarówno do wektora kąta, jak i wektora położenia $\mathbf{r_i}’$, a wartość wektora $\mathbf{dr}$ jest taka sama, jak ich iloczynu wektorowego, możemy określić go jako ich iloczyn wektorowy:
$$ \mathbf{dr_i}’=\mathbf{d\theta}\times\mathbf{r_i}’, $$
gdzie kolejność mnożenia wynika z reguły prawej dłoni - przyjmujemy, że jeśli $\mathbf{\Omega}$ jest skierowane zgodnie z osią $z$, to obrót następuje przeciwnie do ruchu wskazówek zegara. Całkowite przesunięcie, biorąc pod uwagę ruch środka masy, to
$$ \mathbf{dr_i}=\mathbf{dr_i}’+\mathbf{dR}=\mathbf{d\theta}\times\mathbf{r_i}’+\mathbf{dR}. $$
Po podzieleniu powyższego wyrażenia przez $dt$ otrzymujemy
$$ \mathbf{v_i}=\mathbf{\Omega}\times \mathbf{r_i}’+\mathbf{V}. $$
Wynika z tego, że ruch ciała sztywnego możemy zawsze rozpatrywać jako ruch obrotowy wokół środka masy oraz ruch postępowy środka masy.</p>

<h2 id="energia-kinetyczna-ciała-sztywnego">Energia kinetyczna ciała sztywnego</h2>
<p>Obliczmy teraz energię kinetyczną ciała sztywnego. Będzie ona oczywiście równa sumie energii kinetycznych wszystkich jego elementów:
$$ T=\frac{1}{2}\sum_i m_i\left|\mathbf{v_i}\right|^2. $$
Skorzystamy z wyprowadzonego wcześniej wzoru na $\mathbf{v_i}$:
$$ T=\frac{1}{2}\sum_i m_i \left(\mathbf{\Omega}\times \mathbf{r_i}’+\mathbf{V}\right)^2. $$
Rozpiszmy wyrażenie w nawiasie:
$$  \left(\mathbf{\Omega}\times \mathbf{r_i}’+\mathbf{V}\right)^2=\left|\mathbf{\Omega}\times\mathbf{r_i}’\right|^2r+2\mathbf{V}\cdot\left(\mathbf{\Omega}\times\mathbf{r_i}’\right)+V^2. $$
W drugim członie możemy cyklicznie przestawić wyrazy:
$$ \mathbf{V}\cdot\left(\mathbf{\Omega}\times\mathbf{r_i}’\right)=\mathbf{r_i}’\cdot\left(\mathbf{V}\times\mathbf{\Omega}\right), $$
a w pierwszym członie możemy obliczyć wartość iloczynu wektorowego:
$$ \left|\mathbf{\Omega}\times\mathbf{r_i}’\right|^2=\Omega^2r_i’^2\sin^2\phi=\Omega^2r_i’^2-\Omega^2r_i’^2\cos^2\phi=\Omega^2r_i’^2-\left(\mathbf{\Omega}\cdot\mathbf{r_i}’\right)^2. $$
Wracając do $T$, dostajemy
$$ T=\frac{1}{2}V^2\sum_i m_i+\left(\mathbf{V}\times\mathbf{\Omega}\right)\cdot\sum_i m_i\mathbf{r_i}’+\frac{1}{2}\sum_i m_i\left[\Omega^2r_i’^2-\left(\mathbf{\Omega}\cdot\mathbf{r_i}’\right)^2\right]. $$
Suma w pierwszym członie to oczywiście masa całkowita ciała, czyli $M$. Suma w drugim członie to
$$ \sum_i m_i\mathbf{r_i}’=\sum_i m_i \left(\mathbf{r_i}-\mathbf{R}\right)=\sum_i m_i\mathbf{r_i}-M\mathbf{R}. $$
Pierwszy wyraz rozpoznajemy jako definicję środka masy pomnożoną razy $M$, więc suma wynosi $M\mathbf{R}-M\mathbf{R}=0$.</p>

<p>Ostatni człon przepiszemy następująco. Niech indeksy $1,2,3$ oznaczają kolejne składowe wektora. Składowe $\mathbf{r_i}’$ będziemy oznaczać jako $x_i$. Wtedy pierwszy wyraz w nawiasie kwadratowym to
$$ \left(\sum_j \Omega_j^2\right)\left(\sum_k x_k^2\right)=\Omega_j^2 x_k^2 $$
Dla przejrzystości zapisu będziemy pomijać symbole sumy, wiedząc że sumowanie odbywa się po wskaźnikach $1,2,3$. Podobnie w przypadku iloczynu wektorowego:
$$ \mathbf{\Omega}\cdot\mathbf{r_i}’=\sum_l \Omega_l x_l=\Omega_l x_l, $$
a jego kwadrat to $\Omega_l \Omega_m x_l x_m$. Zauważmy, że $\Omega_j^2$ możemy przepisać jako
$$ \Omega_l \Omega_m \delta_{lm}, $$
gdzie $\delta_{lm}$ to delta Kroneckera.
Możemy teraz przepisać wyrażenie w nawiasie kwadratowym jako
$$ \Omega_l\Omega_m \delta_{lm}x_k^2 -\Omega_l\Omega_m x_l x_m = \Omega_l\Omega_m\left(x_k^2\delta_{lm}-x_l x_m\right). $$
Cała suma to teraz
$$ \frac{1}{2}\Omega_l \Omega_m \sum_i m_i\left(x_k^2\delta_{lm}-x_l x_m\right), $$
gdzie $\Omega_l \Omega_m$ wyciągnęliśmy przed sumę, ponieważ jest to wielkość niezależna od $i$.</p>

<p>Energia kinetycza to
$$ \boxed{T=\frac{1}{2}MV^2+\frac{1}{2}\Omega_l\Omega_m I_{lm},} $$
gdzie $I_{lm}$ to <strong>tensor momentu bezwładności</strong>. Możemy zapisać go w postaci macierzy:
$$ \mathbf{I}=\begin{pmatrix}
\sum_i m_i(y^2+z^2) &amp; -\sum_i m_ixy &amp; -\sum_i m_ixz \\ -\sum_i m_ixy &amp; \sum_i m_i(x^2+z^2) &amp; -\sum_i m_iyz \\ -\sum_i m_ixz &amp; -\sum_i m_iyz &amp; \sum_i m_i(x^2+y^2)
\end{pmatrix}. $$
Widzimy, że tensor jest symetryczny, tzn. $I_{lm}=I_{ml}$. Oczywiście, dla ciał rozciągłych sumę zastępujemy całką.</p>

<h2 id="moment-pędu-ciała-sztywnego">Moment pędu ciała sztywnego</h2>
<p>Za pomocą tensora bezwładności możemy również wyrazić wektor momentu pędu ciała sztywnego. Moment pędu to z definicji
$$ \mathbf{L}=\sum_i m_i \mathbf{r_i}’\times \mathbf{v_i}. $$
Korzystając ze wcześniejszych wyników, możemy postawić za $ \mathbf{v_i}$:
$$ \mathbf{L}=\sum_i m_i \mathbf{r_i}’\times\left(\mathbf{V}+ \mathbf{\Omega}\times \mathbf{r_i}’\right). $$
Pierwszy człon sumy daje 
$$ \left(\sum_i m_i \mathbf{r_i}’\right)\times \mathbf{V}=0 $$
(wyrażenie w nawiasie zostało obliczone wcześniej), a wyraz z drugiego możemy przepisać, korzystając ze wzoru na potrójny iloczyn wektorowy:
$$ \mathbf{r_i}’\times\left(\mathbf{\Omega}\times \mathbf{r_i}’\right)= \mathbf{\Omega}\left( \mathbf{r_i}’\cdot \mathbf{r_i}’\right)- \mathbf{r_i}’\left( \mathbf{r_i}’\cdot \mathbf{\Omega}\right). $$
$k$-ta składowa wektora momentu pędu to wtedy
$$ L_k=\sum_i m_i\left(\Omega_k x_j^2-x_k x_j\Omega_j \right). $$
Zauważmy, że $\Omega_k=\Omega_j\delta_{jk}$, więc
$$ L_k=\Omega_j\sum_i m_i\left(x_j^2\delta_{jk}-x_jx_k\right). $$
Sumę rozpoznajemy jako tensor momentu bezwładności. Ostatecznie,
$$ \boxed{L_k=\Omega_j I_{jk}} $$
lub
$$ \boxed{ \mathbf{L}= \mathbf{I}\cdot \mathbf{\Omega}.} $$</p>

<h2 id="tensor-symetryczny">Tensor symetryczny</h2>
<p>Tensor $ \mathbf{I}$ jest symetryczną macierzą kwadratową, więc możemy wyznaczyć jego wartości i wektory własne. Będą one odpowiadać kierunkom, dla których zwrot wektora momentu pędu będzie taki sam, jak zwrot wektora prędkości kątowej.</p>

<p>Tensory symetryczne mają wiele użytecznych własności. Pierwsza z nich to fakt, że wszystkie rzeczywiste tensory symetryczne mają rzeczywiste wartości własne. Aby to udowodnić, zapiszmy zagadnienie własne dla macierzy $ \mathbf{A}$:
$$ A_{ij} v_j=\lambda v_i. $$
Weźmy teraz sprzężenie zespolone obu stron i skorzystajmy z własności $(ab)^*=a^*b^*$:
$$ A_{ij} v_j^*=\lambda^* v_i^*, $$
gdzie skorzystaliśmy również z faktu, że tensor $ \mathbf{A}$ jest rzeczywisty.
Weźmy teraz iloczyn skalarny $ \mathbf{v}^* $ i pierwszego równania oraz $ \mathbf{v}$ i drugiego równania:
$$ v_i^* A_{ij}v_j=\lambda v_i^*v_i \text{, } v_i A_{ij}v_j^*=\lambda^* v_iv_i^*.$$
Korzystając z faktu, że $A_{ij}=A_{ji}$, $\lambda v_i^*v_i=v_i^* A_{ij}v_j=v_i^* A_{ji}v_j=v_jA_{ji}v_i^*$, a zamiania miejscami wskaźników $i$ oraz $j$ (co nic nie zmienia) daje $v_iA_{ij}v_j^*=\lambda^* v_iv_i^*$. Stąd
$$ \lambda^* v_iv_i^*=\lambda v_i^*v_i. $$
$v_iv_i^*=v_i^*v_i$, więc $\lambda=\lambda^*$, a to jest możliwe tylko, gdy $ \text{Im }\lambda=0$.</p>

<p>Druga z własności to fakt, że wszystkie wektory własne, odpowiadające różnym wartością własnym są ortogonalne. Załóżmy, że mamy różne wartości własne $\lambda$ i $\mu$ oraz wektory własne $ \mathbf{x}$ oraz $ \mathbf{y}$. Odpowiadające im równania to
$$ A_{ij}x_j=\lambda x_i \text{ oraz } A_{ij}y_j=\mu y_i. $$
Aby udowodnić ortogonalność, musimy udowodnić, że $x_i y_i=0$. Aby to uczynić, przekształćmy następujące wyrażenie:
$$ \lambda x_i y_i=A_{ij}x_j y_i, $$
a korzystając z $A_{ij}=A_{ji}$:
$$ =x_jA_{ji}y_i=x_j\mu y_j. $$
Doszliśmy do związku:
$$ \lambda x_i y_i=\mu x_j y_j. $$
Ponieważ $\lambda\neq\mu$, a $x_iy_i=x_jy_j$, to iloczyn skalarny jest równy $0$.</p>

<p>Łatwo jest zauważyć, dlaczego powyższa zależność jest prawdziwa, patrząc na przekształcenie wektorów na płaszczyźnie. Wiemy, że pierwsza kolumna macierzy wskazuje, gdzie po transformacji “idzie” wektor jednostkowy osi $x$, a druga - $y$. Ponieważ macierz jest symetryczna, wektory jednostkowe są swoimi odbiciami względem prostej $y=x$. Zauważmy teraz, że wszystkie wektory leżące na prostej $y=x$ są złożone z takiej samej liczby wektorów jednostkowych $x$ oraz $y$, co pozostaje prawdą po transformacji. Zauważmy również, że suma dwóch wektorów, będących swoimi odbiciami względem prostej $y=x$ zawsze ląduje na tej prostej (niech będą to wektory $(a,b)$ oraz $(b,a)$. Widzimy, że ich suma to $(a+b,a+b)$, więc $y=x$). Wektory wchodzące w skład wektora leżącego na $y=x$ możemy pogrupować parami, a każda z nich daje wektor leżący na $y=x$, zatem kierunek wszystkich wektorów na tejże prostej się nie zmienia - są to wektory własne przypadające pierwszej wartości własnej. Dla wektorów leżących na $y=-x$ możemy przeprowadzić podobne rozumowanie i dojść do wniosku, że one również są wektorami własnymi przypadającymi drugiej wartości własnej. Teraz widzimy, że oczywiście proste $y=x$ i $y=-x$ są prostopadłe, więc wektory własne również.</p>

<p>Często macierze przybierają o wiele prostszą postać w innych układach współrzędnych. Okazuje się, że istnieje taki wybór osi układu współrzędnych, dla którego macierz symetryczna staje się diagonalna. Innymi słowy,
$$ \mathbf{A}= \mathbf{P}^{-1} \mathbf{B} \mathbf{P}, $$
gdzie $ \mathbf{B}$ to macierz diagonalna, a macierz $ \mathbf{P}$ jest macierzą ortogonalną, tzn. złożoną z wektorów ortogonalnych (np. wektorów wskazujących osie kartezjańskiego układu współrzędnych). Wyrażenie po prawej stronie odpowiada transformacji układu współrzędnych, następnie zastosowaniu transformacji macierzy $ \mathbf{B}$, która odpowiada transformacji $ \mathbf{A}$, lecz ma prostszą postać, a następnie powrotowi do pierwotnego układu współrzędnych (macierz odwrotna do $ \mathbf{P}$). Zastanówmy się, dla jakiej macierzy $ \mathbf{P}$, czyli wyboru osi układu współrzędnych, macierz $ \mathbf{B}$ zmienia jedynie długość wektorów jednostkowych osi (ponieważ $ \mathbf{B}$ jest diagonalna, a takie macierze zmieniają tylko długość wektorów jednostkowych wskazujących osie układu współrzędnych). Własność taką mają oczywiście wektory własne macierzy $ \mathbf{A}$, więc spodziewamy się, że $ \mathbf{P}$ będzie właśnie z nich złożona. Z kolei, wektory własne są wydłużane o czynnik wartości własnej, więc na przekątnej $ \mathbf{B}$ będą wartości własne odpowiadające każdemu z wektorów własnych. Innymi słowy,
$$ \mathbf{B}=\begin{pmatrix}
\lambda_1 &amp; \cdots &amp; 0 \\ \vdots &amp; \ddots &amp; \vdots \\ 0 &amp; \cdots &amp; \lambda_n \end{pmatrix}
$$
oraz 
$$ \mathbf{P} = \begin{pmatrix} \mathbf{x_1} &amp; \cdots &amp;  \mathbf{x_n} \end{pmatrix}, $$
gdzie $ \mathbf{x}_i$ to wektory własne odpowiadające wartościom własnym $\lambda_i$. Jak udowodniono wcześniej, wektory własne są ortogonalne, więc $ \mathbf{P}$ jest macierzą ortogonalną.</p>

<p>Wracając do tensora momentu bezwładności, możemy wyznaczyć jego wektory własne, które będą wskazywać kierunki nazywane <strong>głównymi osiami bezwładności</strong>. Zauważmy, że jeśli kierunek wektora prędkości kątowej $ \mathbf{\Omega}$ będzie pokrywał się z kierunkiem którejkolwiek z głównych osi bezwładności (czyli $ \mathbf{\Omega}$ jest wektorem własnym tensora bezwładności) wektor momentu pędu również będzie pokrywał się z tą osią.</p>

<p>Przy wyborze osi wskazywanych przez wektory własne tensora bezwładności, wyrażenia na energię i moment pędu przybierają prostą postać:
$$ \boxed{T=\frac{1}{2}I_i\Omega_i^2,} $$
gdzie $I_i=I_{ij}\delta_{ij}$ (w przekształconym układzie współrzędnych) oraz
$$ \boxed{L_i=I_i\Omega_i.} $$</p>

<h2 id="precesja-regularna-bąka-symetrycznego">Precesja regularna bąka symetrycznego</h2>
<p><strong>Bąkiem symetrycznym</strong> nazywamy ciało, dla którego dwa główne momenty bezwładności są równe, $I_1=I_2\neq I_3$. Oznacza to, że płaszczyzna, w której zawierają się wektory własne $ \mathbf{x}_1$ oraz $ \mathbf{x}_2$, jest “rozciągana” przez macierz (tensor) $ \mathbf{I}$ równomiernie w dwóch prostopadłych kierunkach. W takim przypadku, oczywiste jest, że zmieniają się jedynie długości wektorów, a ich kierunki pozostają stałe - i jest to prawdziwe dla wszystkich wektorów w płaszczyźnie. Zatem dowolna para prostopadłych wektorów $ \mathbf{x}_1’$ oraz $ \mathbf{x}_2’$ w rozważanej płaszczyźnie może służyć za kierunki osi układu współrzędnych.</p>

<p>W ogólności wektor $ \mathbf{L}$ nie będzie miał zwrotu zgodnego z którąkolwiek z głównych osi bezwładności. Skorzystajmy ze swobody wyboru osi prostopadłych do $x_3$ i wybierzmy oś $x_2$ taką, że jest ona prostopadła do płaszczyzny, w której zawiera się $x_3$ oraz $ \mathbf{L}$. Wtedy $L_2=0$ i z wcześniejszych rozważań, $\Omega_2=0$. Wiemy więc, że wektory $ \mathbf{L}$, $ \mathbf{\Omega}$ i oś $x_3$, będącą osią symetrii bąka, leżą w jednej płaszczyźnie. Rozważmy teraz prędkości punktów leżących na osi $x_3$. Są one dane wzorem
$$ \mathbf{v}_i= \mathbf{\Omega}\times \mathbf{r}_i’. $$
Widzimy więc, że prędkości będą zwrócone prostopadle do tej płaszczyny, a co za tym idzie, oś bąka będzie obracać się jednostanie wokół wektora $ \mathbf{L}$. Wyznaczmy prędkość kątową obrotu i precesji bąka. Niech $\theta$ oznacza kąt między $ \mathbf{L}$ a $x_3$. Ze wcześniejszych zależności
$$ \Omega_3=\Omega_{obr}= \frac{L_3}{I_3}, $$
a $L_3=L\cos\theta$, więc
$$ \Omega_{obr}= \frac{L}{I_3}\cos\theta. $$
Z kolei, z rysunku widzimy, że po rozłożeniu wektora $ \mathbf{\Omega}$ na składową w kierunku $x_3$ (oznaczoną znakiem prim, ponieważ nie jest ona tym samym, co $ \mathbf{\Omega_3}$!) oraz na składową w kierunku $ \mathbf{L}$, $\Omega_{pr}\sin\theta=\Omega_1$, więc
$$ \Omega_{pr}= \frac{\Omega_1}{\sin\theta}= \frac{L_1}{I_1\sin\theta}= \frac{L\sin\theta}{I_1\sin\theta}= \frac{L}{I_1}. $$</p>

<p align="center">
<img src="/assets/images/2026-01-01/fig2.svg" width="500" />
</p>]]></content><author><name></name></author><category term="Mechanika" /><summary type="html"><![CDATA[Ruch ciała sztywnego Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$.]]></summary></entry><entry><title type="html">Dipol w kuli z dielektryka liniowego</title><link href="http://localhost:4000/elektromagnetyzm/dipol-w-kuli-z-dielektryka-liniowego" rel="alternate" type="text/html" title="Dipol w kuli z dielektryka liniowego" /><published>2025-12-13T00:00:00+01:00</published><updated>2025-12-13T00:00:00+01:00</updated><id>http://localhost:4000/elektromagnetyzm/dipol-w-kuli-z-dielektryka-liniowego</id><content type="html" xml:base="http://localhost:4000/elektromagnetyzm/dipol-w-kuli-z-dielektryka-liniowego"><![CDATA[<p>Rozważmy kulę wykonaną z dielektryka liniowego o względnej przenikalności $\varepsilon_r$ i promieniu $R$. W środku kuli zostaje umiejscowiony dipol o momencie $\mathbf{p}$. Chcemy wyznaczyć potencjał w środku i na zewnątrz kuli.</p>

<p>Poprzez $V_z$ oznaczamy potencjał zewnętrzny, a $V_w$ wewnętrzny.</p>

<p>Rozpoczniemy od zadania warunków brzegowych. Jedynym źródłem potencjału jest kula, więc w nieskończoności potencjał powinien zanikać:
$$ r\to \infty\implies V_{z}\to 0. $$</p>

<p>Potencjał musi być również ciągły na powierzchni kuli:
$$ V_{z}(R)=V_{w}(R). $$</p>

<p>Chcemy również, aby na powierzchni kuli było spełnione prawo Gaussa:
$$ \oint_\mathcal{S}\mathbf{D}\cdot \hat{\mathbf{n}}\,dS=Q_{sw}, $$
a ponieważ jedyne ładunki swobodne w układzie wchodzą w skład dipola, na powierzchni kuli możemy mieć tylko ładunki związane. Z tego powodu
$$  \oint_\mathcal{S}\mathbf{D}\cdot \hat{\mathbf{n}}\,dS=0, $$
gdzie $\mathcal{S}$ to powierzchnia pudełka Gaussa znajdującego się częściowo wewnątrz i częściowo na zewnątrz kuli. Ponieważ jest to dielektryk liniowy, $\nabla\times\mathbf{P}=0$, a zatem również $\nabla\times\mathbf{D}=0$, więc nie musimy martwić się składową $\mathbf{D}$ styczną do powierzchni kuli. Jeśli uczynimy pudełko Gaussa bardzo małym, warunek przybiera postać
$$ D_{wew}(R)=D_{zew}(R). $$
Pamiętając, że $D=\varepsilon E$, a $E=\frac{\partial V}{\partial n}=\frac{\partial V}{\partial r}$ (bo $\hat{\mathbf{n}}=\hat{\mathbf{r}}$), otrzymujemy
$$ \varepsilon_r \left.\frac{\partial V_w}{\partial r}\right|_R =\left.\frac{\partial V_z}{\partial r}\right|_R, $$
ponieważ wewnątrz $\varepsilon=\varepsilon_0\varepsilon_r$, a na zewnątrz $\varepsilon=\varepsilon_0$.</p>

<p>Pozostaje nam wziąć pod uwagę obecność dipola wewnątrz kuli. Wyznaczmy najpierw gęstość ładunku związanego w zależności od gęstości ładunków swobodnych. Z definicji mamy
$$ \rho_{zw}=-\nabla\cdot\mathbf{P}. $$
W dielektrykach
$$ \mathbf{P}=\varepsilon_0\chi_e \mathbf{E}=\varepsilon_0(\varepsilon_r-1)\mathbf{E}=\varepsilon_0(\varepsilon_r-1)\frac{\mathbf{D}}{\varepsilon_0\varepsilon_r}=\mathbf{D}\left(\frac{\varepsilon_r-1}{\varepsilon_r}\right),$$
więc
$$ \rho_{zw}=-\left(\frac{\varepsilon_r-1}{\varepsilon_r}\right)\nabla\cdot\mathbf{D}=-\left(\frac{\varepsilon_r-1}{\varepsilon_r}\right)\rho_{sw}.$$</p>

<p>Widzimy zatem, że dwa ładunki wchodzące w skład dipola $\mathbf{p}$ wyindukują w swoich położeniach ładunki o przeciwnych znakach i mniejsze o czynnik w powyższym wzorze. Dwa wyindukowane ładunki wytworzą związany moment dipolowy:
$$ \mathbf{p}_{zw}=-\mathbf{p}\left(\frac{\varepsilon_r-1}{\varepsilon_r}\right). $$
Całkowity moment dipolowy wewnątrz kuli to
$$ \mathbf{p}_c=\mathbf{p}+\mathbf{p}_{zw}=\frac{1}{\varepsilon_r}\mathbf{p}. $$</p>

<p>Przejdźmy do wyznaczenia potencjału. Wiemy, że potencjał wewnątrz kuli w najogólniejszej postaci to
$$ V_{wew}=\sum_{l=0}^\infty \left(A_l r^l +\frac{B_l}{r^{l+1}}\right)P_l(\cos\theta). $$
Osobliwość potencjału w $r=0$ nie może pochodzić od powierzchniowych ładunków związanych, a tylko i wyłącznie od całkowitego momentu dipolowego. Dlatego wszystkie człony potencjału, dla których potęga $r$ jest mniejsza od $0$ muszą pochodzić tylko od dipola. Potencjał dipola to
$$ V_{dip}=\frac{p_c\cos\theta}{4\pi\varepsilon_0 r^2}=\frac{p\cos\theta}{4\pi\varepsilon r^2}, $$
więc widzimy, że
$$ B_l=\begin{cases}
0\text{, jeśli } l\neq 1 \\ \frac{p}{4\pi\varepsilon}\text{, jeśli } l=1. \end{cases} $$</p>

<p>Potencjał na zewnątrz kuli jest podobnie opisany równaniem
$$ V_{zew}=\sum_{l=0}^\infty \left(C_l r^l +\frac{D_l}{r^{l+1}}\right)P_l(\cos\theta). $$
Ponieważ $V\to 0$ jak $r\to\infty$, $C_l=0$ dla wszystkich $l$.</p>

<p>Rozpatrzmy przypadek $l\neq 1$. Warunek ciągłości potencjału daje nam ($B_l=0$ dla $l\neq 1$):
$$ \frac{D_l}{R^{l+1}}=A_l R^l, $$
a warunek wynikający z prawa Gaussa
$$ -\frac{D_l(l+1)}{R^{l+2}}=\varepsilon_r A_l lR^{l-1}. $$
Pierwsze z równań daje nam
$$ D_l=A_l R^{2l+1}, $$
a drugie
$$ D_l=-\varepsilon_r A_l \frac{l}{l+1} R^{2l+1}. $$
Ponieważ $R,l, \varepsilon_r&gt;0$, pierwsze równanie oznacza, że $A_l$ i $D_l$ mają ten sam znak, a równanie drugie, że mają przeciwny. Obywda warunki oczywiście mogą być spełnione jedynie, gdy $D_l=A_l=0$.</p>

<p>Rozważmy teraz przypadek $l=1$. Warunek ciągłości:
$$ \frac{D_1}{R^{2}}=A_1 R+\frac{p}{4\pi\varepsilon R^2}\rightarrow D_1=A_1R^3+\frac{p}{4\pi\varepsilon}. $$
Warunek prawa Gaussa:
$$ -\frac{2D_1}{R^3}=\varepsilon_r A_1-\frac{2p\varepsilon_r}{4\pi\varepsilon R^3}\rightarrow D_1=\frac{p}{4\pi\varepsilon_0}-\frac{A_1\varepsilon_r R^3}{2}.$$
Z równań tych dostajemy
$$ A_1=\frac{2p}{4\pi\varepsilon R^3}\left(\frac{\varepsilon_r-1}{\varepsilon_r+2}\right) $$
oraz
$$ D_1=\frac{p}{4\pi\varepsilon_0}\left(\frac{3}{\varepsilon_r+2}\right). $$</p>

<p>Ostatecznie, potencjał wewnątrz kuli to dla $r\le R$:
$$ V=\frac{p\cos\theta}{4\pi\varepsilon r^2}\left[1+\frac{2r^3}{R^3}\left(\frac{\varepsilon_r-1}{\varepsilon_r+2}\right)\right], $$ 
a dla $r\ge R$:
$$ V=\frac{p\cos\theta}{4\pi\varepsilon_0 r^2}\left(\frac{3}{2+\varepsilon_r}\right). $$</p>]]></content><author><name></name></author><category term="Elektromagnetyzm" /><summary type="html"><![CDATA[Rozważmy kulę wykonaną z dielektryka liniowego o względnej przenikalności $\varepsilon_r$ i promieniu $R$. W środku kuli zostaje umiejscowiony dipol o momencie $\mathbf{p}$. Chcemy wyznaczyć potencjał w środku i na zewnątrz kuli.]]></summary></entry><entry><title type="html">Aparat otworkowy na film</title><link href="http://localhost:4000/fotografia/aparat-otwrokowy-na-film" rel="alternate" type="text/html" title="Aparat otworkowy na film" /><published>2025-11-17T00:00:00+01:00</published><updated>2025-11-17T00:00:00+01:00</updated><id>http://localhost:4000/fotografia/aparat-otwrokowy-na-film</id><content type="html" xml:base="http://localhost:4000/fotografia/aparat-otwrokowy-na-film"><![CDATA[<p>Aparat składa się z kilku części:</p>
<ul>
  <li>rolki na naświetlony film,</li>
  <li>miejsca na puszkę z filmem,</li>
  <li>pokręteł do zwijania filmu,</li>
  <li>obiektywu, czyli folii aluminiowej z małą dziurką,</li>
  <li>ręcznie otwieranej i zamykanej przesłony,</li>
  <li>pokrywy, która magnetycznie przyczepia się do obudowy,</li>
  <li>magnesu w obudowie.</li>
</ul>

<p align="center">
<img src="/assets/images/2025-11-17/aparat.jpg" width="700" />
</p>

<p>Z puszki należy wysunąć trochę filmu i przykleić go taśmą do rolki. Całość następnie należy włożyć do aparatu i zamknąć go. Pokrywa zamyka się magnetycznie, lecz dla bezpieczeństwa dociskam ją gumkami recepturkami, które również pomagają w trzymaniu pokręteł.</p>

<p>Ogniskowa aparatu (odległość dziurki od filmu) to około $30\text{mm}$, a rozmiary otworku to około $0.3\text{mm}$. Światłosiła aparatu to w takim razie $0.01$, a liczba przesłony to $f/100$.</p>

<p>Aby poprawnie naświetlić film, fotografowaną scenę najpierw oglądałem przez aparat telefonu. Po ustawieniu takiego samego ISO, jak kliszy (w moim przypadku 200), ustawiałem odpowiedni czas ekspozycji, $t_t$. Wiedząc, że aparat telefonu ma przesłonę $f/1.8$, mogłem obliczyć ekspozycję aparatu otworkowego ze wzoru
$$ t_a=t_t\left(\frac{100}{1.8}\right)^2\approx 3000t_t $$
Należy również wziąć pod uwagę efekt Schwarzschilda. Używany przeze mnie Fomapan 200 miał następującą charakterystykę:</p>

<p align="center">
<img src="/assets/images/2025-11-17/fomapan200ch.png" width="700" />
</p>

<p>W słoneczny dzień przeciętne czasy naświetlania wynosiły od 2 do 5 sekund, a w ciemniejszą pogodę lub wewnątrz pomieszczeń do 10 sekund. Z tego powodu aparat ustawiałem na statywie od teleskopu.</p>

<p>Pierwsze rezultaty:</p>
<p align="center">
<img src="/assets/images/2025-11-17/imgA.jpg" width="700" />
</p>
<p align="center">
<img src="/assets/images/2025-11-17/imgB.jpg" width="700" />
</p>
<p align="center">
<img src="/assets/images/2025-11-17/imgC.jpg" width="700" />
</p>
<p align="center">
<img src="/assets/images/2025-11-17/imgD.jpg" width="700" />
</p>
<p align="center">
<img src="/assets/images/2025-11-17/imgE.jpg" width="700" />
</p>
<p align="center">
<img src="/assets/images/2025-11-17/imgF.jpg" width="700" />
</p>
<p align="center">
<img src="/assets/images/2025-11-17/imgG.jpg" width="700" />
</p>
<p align="center">
<img src="/assets/images/2025-11-17/imgH.jpg" width="700" />
</p>
<p align="center">
<img src="/assets/images/2025-11-17/imgI.jpg" width="700" />
</p>
<p>Ku mojemu zdziwieniu obliczone czasy ekspozycji okazały się być dość dobre. Niektóre zdjęcia robiłem trzymając aparat w ręku i dlatego są rozmazane. Nie pomyślałem również wtedy o ściance wewnątrz aparatu, przez co już naświetlony film naświetlał się ponownie co dawało dziwne, krótkie obrazy. Film przykładałem do lampki (ostatni do ekranu laptopa, dlatego widać piksele) i zdjęcia robiłem telefonem.</p>

<p>Zdjęcia kolejnym filmem robiłem głównie ze statywem. Tym razem wywołałem go sam, a nie u fotografa, ze względu na cenę. Zbudowałem również mały podświetlacz, aby móc lepiej skanować film i jego zdjęcia robiłem aparatem w trybie makro.</p>

<p align="center">
<img src="/assets/images/2025-11-17/img1.jpg" width="700" />
</p>
<p align="center">
<img src="/assets/images/2025-11-17/img2.jpg" width="700" /> <br />
(Zdjęcie Księżyca przez teleskop)
</p>
<p align="center">
<img src="/assets/images/2025-11-17/img3.jpg" width="700" />
</p>
<p align="center">
<img src="/assets/images/2025-11-17/img4.jpg" width="700" />
</p>
<p align="center">
<img src="/assets/images/2025-11-17/img5.jpg" width="700" />
</p>
<p align="center">
<img src="/assets/images/2025-11-17/img6.jpg" width="700" />
</p>
<p align="center">
<img src="/assets/images/2025-11-17/img7.jpg" width="700" />
</p>
<p>Rozdzielczość aparatu jest ograniczona przez użycie otworku jako soczewki. Najbardziej optymalna średnica otworu to wg. Wikipedii dla tej ogniskowej $0.2\text{mm}$ (wtedy efekty falowe powodują delikatne skupienie światła), lecz ciężko jest uzyskać dokładnie taki rozmiar.</p>]]></content><author><name></name></author><category term="Fotografia" /><summary type="html"><![CDATA[Aparat składa się z kilku części: rolki na naświetlony film, miejsca na puszkę z filmem, pokręteł do zwijania filmu, obiektywu, czyli folii aluminiowej z małą dziurką, ręcznie otwieranej i zamykanej przesłony, pokrywy, która magnetycznie przyczepia się do obudowy, magnesu w obudowie.]]></summary></entry><entry><title type="html">Rozkład Maxwella</title><link href="http://localhost:4000/termodynamika/rozk%C5%82ad-maxwella" rel="alternate" type="text/html" title="Rozkład Maxwella" /><published>2025-09-02T00:00:00+02:00</published><updated>2025-09-02T00:00:00+02:00</updated><id>http://localhost:4000/termodynamika/rozk%C5%82ad-maxwella</id><content type="html" xml:base="http://localhost:4000/termodynamika/rozk%C5%82ad-maxwella"><![CDATA[<h2 id="wzór-barometryczny">Wzór barometryczny</h2>

<p align="center">
<img src="/assets/images/2025-09-02/cisnienie.svg" width="500" />
</p>

<p>Rozważmy gaz doskonały znajdujący się w jednorodnym polu grawitacyjnym o natężeniu $g$. Gaz ma stałą temperaturę $T$.  Rozważmy ciśnienie $p$ w punkcie na wysokości $h$ względem pewnego poziomu odniesienia, na którym $h=0$ oraz $p=p_0$ (np. powierzchni ziemi). W punkcie znajdującym się niżej o $dh$ ciśnienie będzie wynosić:
$$ p(h-dh)=p(h)+p_{gazu}, $$
gdzie $p_{gazu}$ to ciśnienie wynikające z masy gazu znajdującego się między wysokościami $h$ a $h-dh$. 
Z definicji ciśnienia mamy
$$ p_{gazu}=\frac{dF}{dS}=g\frac{dm}{dS}, $$
gdzie $dS$ to powierzchnia, na którą napiera element gazu o masie $dm$. Skorzystałem z faktu, że ciężar gazu wyraża się wzorem $g\,dm$. Wstawmy ten wynik do wcześniejszego równania:
$$ p(h-dh)=p(h)+g\frac{dm}{dS}. $$
Ponieważ $dp=p(h)-p(h-dh)$, możemy zapisać 
$$ dp=-g\frac{dm}{dS}. $$
Zauważmy, że $dm$ możemy wyrazić jako $\rho dV$, gdzie $\rho$ to gęstość elementu gazu:
$$ dp=-g\rho\frac{dV}{dS}. $$
Ponieważ $dV=dS\,dh$, 
$$ dp=-g\rho\,dh $$</p>

<p>Chcielibyśmy wyrazić $\rho$ poprzez $p$. Aby to uczynić, posłużymy się równaniem stanu gazu idealnego:
$$ pV=nRT $$
lub przekształcając
$$ p=\frac{nRT}{V}. $$
Liczbę moli możemy wyrazić poprzez gęstość, korzystając z faktu, że $n=m/\mu$ (gdzie $\mu$ to masa molowa gazu) oraz $m=\rho V$:
$$ n=\rho V/\mu. $$
Wstawmy to do wcześniejszego równania:
$$ p=\frac{\rho RT}{\mu} $$
i przekształćmy
$$ \rho=\frac{p\mu}{RT}. $$</p>

<p>Możemy powrócić do równania na $dp$:
$$ dp=-\frac{g\mu}{RT}p\,dh $$
$$ \frac{dp}{p}=-\frac{g\mu}{RT}\,dh. $$
Pocałkujmy obustronnie:
$$ \int \frac{dp}{p}=\int -\frac{g\mu}{RT}\,dh $$
$$ \ln p=-\frac{g\mu}{RT}h+C $$
i przekształćmy aby otrzymać wyrażenie na $p$:
$$ p=\exp\left(-\frac{g\mu}{RT}h+C\right)=C\exp\left(-\frac{g\mu}{RT}h\right). $$
Chcemy, aby $p=p_0$, gdy $h=0$, dlatego $C=p_0$. W ten sposób otrzymujemy <strong>wzór barometryczny</strong>:
$$ \boxed{p=p_0\exp\left(-\frac{g\mu}{RT}h\right)} $$</p>

<p>Teraz za pomocą wzoru barometrycznego wyrazimy gęstość gazu jako funkcję wysokości. Z poprzednich rozważań wiemy, że
$$ \rho=\frac{p\mu}{RT}, $$
czyli 
$$ p=\rho\frac{RT}{\mu}. $$
Jeśli ograniczymy się do jednej cząstki o masie $m$, możemy zapisać 
$$ RT=\frac{nRT}{n}=\frac{NkT}{n}=\frac{kT}{n}, $$
ponieważ $N=1$. Wstawmy to do wzoru barometrycznego:
$$ \rho\frac{RT}{\mu}=\rho_0\frac{RT}{\mu}\exp\left(-\frac{g\mu n}{kT}h\right), $$
a ponieważ $\mu n=m$:
$$ \rho=\rho_0\exp\left(-\frac{mgh}{kT}\right). $$
Gęstość malejąca wykładniczo z wysokością oznacza również wykładniczo malejącą liczbę cząstek, ponieważ te dwie wielkości są wprost proporcjonalne.</p>

<p>Wzór barometryczny pozwala nam oszacować gęstość różnych gazów na różnych wysokościach w naszej atmosferze, przy założeniu stałej temperatury. Poniższy wykres przedstawia znormalizowane gęstości dla azotu, tlenu i wodoru. Warto zauważyć, że gazy lżejsze, takie jak wodór, na dużych wysokościach występują względnie częściej niż gazy cięższe, np. tlen i azot.</p>

<p align="center">
<img src="/assets/images/2025-09-02/gazyatm.svg" width="700" />
</p>

<p>Założenie stałej temperatury (w tym przypadku $T=288\text{K}$) oczywiście nie jest poprawne na skali wysokości $0-100\text{km}$, ale daje w przybliżeniu poprawne wyniki dla wysokościach do $10\text{km}$.</p>

<h2 id="rozkład-prędkości-pionowych">Rozkład prędkości pionowych</h2>

<p>Naszym obecnym celem jest znalezienie rozkładu prędkości pionowych cząsteczek. Wiemy, że cząsteczki <em>muszą</em> mieć różne prędkości pionowe, ponieważ zgodnie ze wzorem barometrycznym, niektóre z nich nie mają wystarczającej prędkości (energii), aby wznieść się na wysokość $h$.
W tym celu rozważmy dwie płaszczyzny, jedną na poziomie $h=0$, a drugą na poziomie $h=H$. Zakładamy w tej chwili, że zderzenia nie mają wpyłwu na pionowy ruch cząsteczek. Zauważmy, że liczba cząstek o prędkości pionowej $v_z&gt;v_{min}=\sqrt{2gH}$ i przebiegających w pewnym czasie przez dolną płaszczyznę <em>jest równa</em> liczbie cząstek przebiegających przez górą płaszczyznę i o prędkości pionowej $v_z&gt;0$. Wszystkie cząstki spełniające warunek $v_z&gt;v_{min}$ w $h=0$ po pewnej chwili znajdą się w $h=H$ kosztem wytracenia energii $\frac{1}{2}m v_{min}^2$. Ponieważ $\rho$ jest stałe, liczba cząstek przebiegających przez płaszczyzny musi być stała (wtedy liczba cząstek poruszających się w górę jest równa liczbie tych poruszających się w dół i wypadkowy strumień cząstek jest równy zeru).</p>

<p align="center">
<img src="/assets/images/2025-09-02/rozmax1.svg" width="700" />
</p>

<p>Niech $n(v_z^2, h)$ będzie funkcją liczącą średnią liczbę cząstek o danym kwadracie prędkości na pewnej wysokości $h$. Zauważmy, że 
$$n(v_z^2, H)=n(v_z^2+v_{min}^2, 0), $$
ponieważ na wysokości $h=H$ wszystkie kwadraty prędkości zostają pomniejszone o $v_{min}^2$ (patrz wykres powyżej). Wykres $n(v_z^2, 0)$ zostaje “przesunięty” w lewo, aby “obciąć” te cząstki, które nie miały wystarczającej energii, oraz aby “przesunąć” pozostałe. Ponieważ na wysokości $H$ całkowita liczba cząstek jest mniejsza o czynnik z funkcją wykładniczą niż na wysokości $h=0$, możemy stwierdzić, że 
$$ n(v_z^2, H)=\exp\left(-\frac{mgH}{kT}\right)n(v_z^2, 0). $$
Wstawmy to do wcześniejszego równania:
$$ \exp\left(-\frac{mgH}{kT}\right)n(v_z^2, 0)=n(v_z^2+v_{min}^2, 0) $$
i zamieńmy $H$ na $v_{min}^2/2g$:
$$ \exp\left(-\frac{mv_{min}^2}{2kT}\right)n(v_z^2, 0)=n(v_z^2+v_{min}^2, 0). $$
Niech $v_{min}^2$ będzie bardzo małe. Oznaczmy $v_z^2$ jako $u$, a $v_{min}^2$ jako $du$. Wtedy, jeśli rozwiniemy funkcję wykładniczą w szereg:
$$ \left(1-\frac{m}{2kT}\,du\right)n(u,0)=n(u+du,0) $$
$$ -\frac{m}{2kT}n(u,0)\,du=n(u+du,0)-n(u,0) $$
$$ -\frac{m}{2kT}n(u,0)\,du=dn $$
$$ \frac{dn}{du}=-\frac{m}{2kT}n(u,0). $$
Rozwiązując to równanie otrzymujemy
$$ n(u, 0)=n_0\exp\left(-\frac{mu}{2kT}\right) $$
lub 
$$ n(v_z^2, 0)=n_0\exp\left(-\frac{mv_z^2}{2kT}\right), $$
gdzie $n_0$ to pewna stała. Zauważmy, że powyższy wynik jest prawdziwy nie tylko dla małych, ale dla <em>wszystkich</em> $du$. Oznaczmy przez $n_c(0)$ całkowitą liczbę cząstek na poziomie $h=0$. Wtedy gęstość prawdopodobieństwa wylosowania cząstki o prędkości $v_z$ to
$$ f(v_z)=\frac{n(v_z^2,0)}{n_c(0)}=f_{0z} \exp\left(-\frac{mv_z^2}{2kT}\right), $$
gdzie $f_{0z}$ to pewna stała normalizująca. Funkcja $f$ przestaje być funkcją $v_z^2$, a $v_z$, ponieważ znak składowej prędkości nie ma znaczenia. Warto zauważyć, że rozkład jest symetryczny. Prawdopodobieństwo wylosowania cząstki o prędkości w przedziale $\left[v_{z0}, v_{z1}\right]$ to 
$$ p_z=\int_{v_{z1}}^{v_{z2}} f(v_z)\,dv_z. $$
Zauważmy, że rozkład <em>nie zależy</em> od wysokości ani wartości przyspieszenia grawitacyjnego. Jest on w ogólności prawdziwy dla <em>wszystkich gazów doskonałych</em>.</p>

<h2 id="rozkład-prędkości-cząsteczkowych-w-gazie">Rozkład prędkości cząsteczkowych w gazie</h2>
<p>Aby rozszerzyć prawdopodobieństwo na wartość wektora prędkości, a nie tylko jego składową w kierunku $z$, posłużymy się zasadą ekwipartycji energii. Na jej podstawie możemy stwierdzić, że 
$$ v_x^2=v_y^2=v_z^2, $$
dlatego
$$ p_x=\int_{v_{0x}}^{v_{1x}}f_{0x}\exp\left(-\frac{mv_x^2}{2kT}\right)\,dv_x, $$
$$ p_y=\int_{v_{0y}}^{v_{1y}}f_{0y}\exp\left(-\frac{mv_y^2}{2kT}\right)\,dv_y. $$
Całkowite prawdopodobieństwo, że wartość prędkości zawiera się w pewnym przedziale $\left[v_0,v_1\right]$, to iloczyn prawdopodobieństw, że składowe wektora prędkości zawierają się w takich przedziałach, że wektor $\mathbf{v}$ ma odpowiednią długość:
$$ p=\iiint_V f_0\exp\left(-\frac{m(v_x^2+v_y^2+v_z^2)}{2kT}\right)\,dv_x\,dv_y\,dv_z=\iiint_V f_0\exp\left(-\frac{mv^2}{2kT}\right)\,dv_x\,dv_y\,dv_z, $$
gdzie $V$ to pewna objętość w przestrzeni $(v_x, v_y, v_z)$, dla której $v$ zawiera się w odpowiednim przedziale, a stała $f_0$ jest dobrana tak, że całkowite prawdopodobieństwo po całej przestrzeni wynosi $1$.</p>

<p>Łatwo jest dostrzec analogię między współrzędnymi $(v_x, v_y, v_z)$ oraz $(x, y, z)$. Wtedy $v$ pełni rolę odległości od środka układu współrzędnych $r$. Z tego powodu możemy dokonać zamiany zmiennych, a mianowicie podobnie, jak we współrzędnych sferycznych $dx\,dy\,dz=4\pi r^2\,dr$, u nas $dv_x\,dv_y\,dv_z=4\pi v^2\,dv$:
$$ p=\int_{v_0}^{v_1}4\pi f_0 v^2\exp\left(-\frac{mv^2}{2kT}\right)\,dv. $$
Funkcja
$$ \boxed{f(v)=4\pi f_0v^2\exp\left(-\frac{mv^2}{2kT}\right)} $$
to <strong>rozkład Maxwella</strong>. Aby wyznaczyć stałą $f_0$ pocałkujmy na przedziale $\left[0,\infty\right]$:
$$ \int_{0}^{\infty}4\pi f_0 v^2\exp\left(-\frac{mv^2}{2kT}\right)\,dv=1.$$
Aby obliczyć całkę, podstawmy $z=mv^2/(2kT)$, skąd $dz=mv/(kT)\,dv=\sqrt{2mz/(kT)}\,dv$:
$$ 4\pi f_0 \int_0^\infty \frac{2kT}{m}z\exp\left(-z\right)\sqrt{\frac{kT}{2mz}}\,dz=4\sqrt{2}\pi f_0\left(\frac{kT}{m}\right)^{3/2}\int_0^\infty z^{1/2}e^{-z}\,dz.  $$
Całkę rozpoznajemy jako funkcję gamma:
$$ \int_0^\infty z^{1/2}e^{-z}\,dz=\Gamma(\frac{3}{2})=\frac{1}{2}\Gamma(\frac{1}{2})=\frac{\sqrt{\pi}}{2}, $$
a więc
$$ f_0\left(\frac{2\pi kT}{m}\right)^{3/2}=1,$$
$$ \boxed{f_0=\left(\frac{m}{2\pi kT}\right)^{3/2}} $$
Funkcja rozkładu Maxwella dla różnych temperatur dla tego samego gazu została przedstawiona na poniższym wykresie.</p>
<p align="center">
<img src="/assets/images/2025-09-02/rozmax2.svg" width="700" />
</p>]]></content><author><name></name></author><category term="Termodynamika" /><summary type="html"><![CDATA[Wzór barometryczny]]></summary></entry><entry><title type="html">Mechanika Lagrange’a, część 4: Zasady zachowania</title><link href="http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania" rel="alternate" type="text/html" title="Mechanika Lagrange’a, część 4: Zasady zachowania" /><published>2025-08-04T00:00:00+02:00</published><updated>2025-08-04T00:00:00+02:00</updated><id>http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania</id><content type="html" xml:base="http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania"><![CDATA[<h2 id="uogólnienie-na-układ-wielu-cząstek">Uogólnienie na układ wielu cząstek</h2>
<p>Do tej pory rozważaliśmy układ złożony jedynie z jednej cząstki. Wprowadzenie większej liczby cząstek daje nam więcej współrzędnych uogólnionych, które definiujemy jako zestaw najmniejszej liczby współrzędnych jednoznacznie określających stan układu. Na przykład, dla 2 cząstek w przestrzeni 3-wymiarowej mamy 6 współrzędnych uogólnionych, a dla wahadła podwójnego - jedynie 2.</p>

<p>Lagrażjan dla układu $N$ cząstek o $n$ współrzędnych uogólnionych ma postać
$$ \mathcal{L} = T(\dot{q}_1, \dot{q}_2, \dots, \dot{q}_n, t) - U(q_1, q_2, \dots, q_n, t), $$
gdzie
$$ T(\dot{q}_1, \dot{q}_2, \dots, \dot{q}_n, t)=\frac{1}{2}m_1\mathbf{v}_1+\frac{1}{2}m_2\mathbf{v}_2+\dots+\frac{1}{2}m_N\mathbf{v}_N, $$
przy czym $\mathbf{r}_\alpha$ to położenie $\alpha$-tej cząstki, a $m_\alpha$ to jej masa.</p>

<p>Dla każdej ze współrzędnych uogólnionych mamy równanie Lagrange’a:
$$ \frac{\partial \mathcal{L}}{\partial q_i}-\frac{d}{dt}\frac{\partial \mathcal{L}}{\partial \dot{q_i}} = 0. $$
<a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-3-uk%C5%82ady-nieswobodne" target="_blank">Dowód prawdziwości równań Lagrange’a dla jednej cząstki w układzie nieswobodnym</a> można łatwo uogólnić dla wielu cząstek.</p>

<h3 id="przykład">Przykład</h3>
<p>Rozważmy układ przedstawiony na poniższym rysunku.</p>

<p align="center">
<img src="/assets/images/2025-08-04/sprezyny.svg" width="500" />
</p>

<p>Sprężyna o współczynniku sprężystości $k_1$ jest przymocowana do ściany, do niej przymocowany jest bloczek o masie $m_1$, a do niego sprężyna o współczynniku sprężystości $k_2$ z bloczkiem o masie $m_2$.</p>

<p>Położenie pierwszego bloczka oznaczmy jako $x_1$, a drugiego jako $x_2$. Ich położenia równowagi oznaczmy kolejno jako $x_{01}$ i $x_{02}$. Łatwo zauważyć, że $x_1=x_{01}+\Delta x_{1}$ oraz $x_2=x_{02}+\Delta x_1 + \Delta x_2$, gdzie $\Delta x_1$ oraz $\Delta x_2$ to rozciągnięcia sprężyn.</p>

<p>Energia kinetyczna tego układu to
$$ T=\frac{1}{2}m_1 \dot{x}_1^2+\frac{1}{2}m_2 \dot{x}_1^2=\frac{1}{2}m_1\Delta\dot{x}_1^2+\frac{1}{2}m_2\left(\Delta \dot{ x}_1+\Delta \dot{ x}_2\right)^2, $$
a energia potencjalna to
$$ U=\frac{1}{2}k_1\Delta x_1^2+\frac{1}{2}k_2\Delta x_2^2. $$
Po obliczeniu Lagranżjanu, wstawieniu go do dwóch równań i uproszczeniu wyrażeń otrzymujemy układ
$$ \begin{cases}
m_1\Delta\ddot{x}_1=-k_1\Delta x_1+k_2\Delta x_2 \\ m_2\Delta \ddot{x}_2=-k_2\Delta x_2-m_2\Delta \ddot{x}_1
\end{cases} $$
W pierwszym równaniu z łatwością można wyróżnić siły pochodzące od obu sprężyn, a w drugim siłę sprężystości i siłę bezwładności.</p>

<h2 id="zachowanie-pędu">Zachowanie pędu</h2>
<p>Rozważmy izolowany układ $N$ cząstek o położeniach $\mathbf{r}_1, \mathbf{r}_2, \dots, \mathbf{r}_N$. Przesuńmy wszystkie cząstki o mały wektor $\boldsymbol{\varepsilon}=\left(\varepsilon, \varepsilon, \dots, \varepsilon\right)$ (ma tyle składowych ile jest współrzędnych uogólnionych).</p>

<p>Ponieważ układ jest izolowany, potencjał pochodzi <em>wyłącznie</em> od cząstek w naszym układzie (nie mamy zewtnętrznych pól). Ponieważ wszystkie cząstki zostały przesunięte, ich względne położenia nie zmieniły się, a co za tym idzie energia potencjalna również. Dlatego mamy $\delta U=0$.</p>

<p>Ponieważ $\boldsymbol{\varepsilon}$ to stały wektor, prędkości cząstek się nie zmieniły, zatem $\delta T=0$.</p>

<p>Zmiana lagranżjanu to
$$ \delta \mathcal{L}=\delta T -\delta U=0,$$
ale również
$$ \delta \mathcal{L}=\frac{\partial \mathcal{L}}{\partial q_1}\varepsilon+\frac{\partial \mathcal{L}}{\partial q_2}\varepsilon+\dots+\frac{\partial \mathcal{L}}{\partial q_n}\varepsilon. $$
Z powyższych równań wynika, że
$$ \sum_{i=1}^n \frac{\partial \mathcal{L}}{\partial q_i}\varepsilon = 0, $$
a ponieważ $\varepsilon\neq 0$
$$ \sum_{i=1}^n \frac{\partial \mathcal{L}}{\partial q_i}= 0. $$
Z równania Lagrange’a mamy 
$$ \frac{\partial \mathcal{L}}{\partial q_i}=\frac{d}{dt}\frac{\partial \mathcal{L}}{\partial \dot{q}_i}, $$
czyli
$$ \frac{d}{dt}\sum_{i=1}^n \frac{\partial \mathcal{L}}{\partial \dot{q}_i}= 0 $$
$$ \sum_{i=1}^n p_i = const. $$
Jeśli zdefiniujemy wektor $\mathbf{P}=\left(p_1, p_2, \dots, p_n\right)$, to
$$ \boxed{\mathbf{P}=\mathbf{const.}} $$
w układzie izolowanym.</p>

<h2 id="zachowanie-momentu-pędu">Zachowanie momentu pędu</h2>
<p>Rozważmy układ izolowany taki, jak w przypadku zachowania pędu. Tym razem układ obrócimy o mały kąt $\delta\theta$ wokół, powiedzmy, osi $z$. Oznacza to, że wszystkie wektory położeń zostaną przesunięte o $\mathbf{\delta r}_\alpha$ oraz wektory prędkości o $\mathbf{\delta v}_\alpha$.</p>

<p align="center">
<img src="/assets/images/2025-08-04/obrot.svg" width="500" />
</p>

<p>Załóżmy, że wektor $\mathbf{r}_\alpha$ tworzy kąt $\phi_\alpha$ z osią $z.$ Obrócony wektor to $\mathbf{r}_\alpha’$ i tworzy on taki sam kąt z osią $z$ (ponieważ wokół niej zachodzi obrót). Odległość wektora $\mathbf{r}_\alpha$ i $\mathbf{r}_\alpha’$ od osi $z$ na kierunku do niej prostopadłym to $r_\alpha\sin\phi_\alpha$. Z tego powodu wartość wektora zmiany położenia to 
$$ \delta r_\alpha=r_\alpha\sin\phi_\alpha\,\delta\theta. $$
Niech wektor $\delta\boldsymbol{\theta}$ będzie skierowany zgodnie ze zwrotem osi $z$ (reguła prawej ręki). Na podstawie rysunku możemy stwierdzić, że 
$$ \delta\mathbf{r}_\alpha=\delta\boldsymbol{\theta}\times\mathbf{r}_\alpha $$
i analogicznie dla wektora prędkości:
$$ \delta\mathbf{v}_\alpha=\delta\boldsymbol{\theta}\times\mathbf{v}_\alpha. $$</p>

<p>Oczekujemy, że przy obrocie lagranżjan układu nie ulegnie zmianie, czyli 
$$ \delta \mathcal{L}=\sum_\alpha \left[\frac{\partial\mathcal{L}}{\partial \mathbf{r}_\alpha}\cdot\delta\mathbf{r}_\alpha + \frac{\partial\mathcal{L}}{\partial \mathbf{v}_\alpha}\cdot\delta\mathbf{v}_\alpha\right]=0. $$
Podstawiając wcześniej obliczone wektory otrzymujemy
$$ \sum_\alpha \left[\frac{\partial\mathcal{L}}{\partial \mathbf{r}_\alpha}\cdot\left(\delta\boldsymbol{\theta}\times\mathbf{r}_\alpha\right) + \frac{\partial\mathcal{L}}{\partial \mathbf{v}_\alpha}\cdot\left(\delta\boldsymbol{\theta}\times\mathbf{v}_\alpha\right)\right]=0. $$
Możemy zamienić wektory w iloczynie wektorowym i wyjąć $\delta\boldsymbol{\theta}$ poza sumę:
$$ \delta\boldsymbol{\theta}\cdot\sum_\alpha \left[\frac{\partial\mathcal{L}}{\partial \mathbf{r}_\alpha}\times\mathbf{r}_\alpha + \frac{\partial\mathcal{L}}{\partial \mathbf{v}_\alpha}\times\mathbf{v}_\alpha\right]=0 $$
i wykorzystajmy fakt, że $\partial\mathcal{L}/\partial \mathbf{r}_\alpha=\dot{\mathbf{p}}_\alpha$ oraz $\partial\mathcal{L}/\partial \mathbf{v}_\alpha=\mathbf{p}_\alpha$: 
$$ \delta\boldsymbol{\theta}\cdot\sum_\alpha \left[\dot{\mathbf{p}}_\alpha\times\mathbf{r}_\alpha + \mathbf{p}_\alpha\times\mathbf{v}_\alpha\right]=0. $$
W nawiasie kwadratowym rozpoznajemy pochodną iloczynu funkcji:
$$ \delta\boldsymbol{\theta}\cdot\sum_\alpha \frac{d}{dt} \left[\mathbf{p}_\alpha\times\mathbf{r}_\alpha\right]=0. $$
Ponieważ $\delta\boldsymbol{\theta}\neq 0$, suma wynosi $0$ i sprowadza się do
$$ \boxed{\mathbf{M}=\sum_\alpha \mathbf{r}_\alpha\times\mathbf{p}_\alpha=\mathbf{const.}} $$
Oznacza to, że całkowity <strong>moment pędu</strong> jest zachowany w układzie izolowanym.</p>

<h2 id="zachowanie-energii">Zachowanie energii</h2>
<p>Załóżmy, że współrzędne są <strong>naturalne</strong>, to znaczy lagranżjan nie zależy jawnie od czasu, $\partial \mathcal{L}/\partial t=0$.</p>

<p>Wyznaczmy pochodną lagranżjanu po czasie:
$$ \frac{d\mathcal{L}}{dt}=\sum_{i=1}^n \frac{\partial\mathcal{L}}{\partial q_i}\dot{q}_i+\sum_{i=1}^n \frac{\partial\mathcal{L}}{\partial \dot{q}_i}\ddot{q}_i+\frac{\partial\mathcal{L}}{\partial t}. $$
$\partial \mathcal{L}/\partial t=0$, a $\partial \mathcal{L}/\partial q_i$ możemy wyznaczyć z równań Langrange’a. Po podstawieniu dostajemy
$$ \frac{d\mathcal{L}}{dt}=\sum_{i=1}^n \left[\frac{d}{dt}  \frac{\partial\mathcal{L}}{\partial \dot{q}_i}\dot{q}_i +\frac{\partial\mathcal{L}}{\partial \dot{q}_i}\ddot{q}_i\right].$$
Zauważmy, że wyrażenie pod sumą to pochodna iloczynu funkcji, dlatego
$$ \frac{d\mathcal{L}}{dt}=\sum_{i=1}^n\frac{d}{dt}\left[\frac{\partial\mathcal{L}}{\partial \dot{q}_i}\dot{q}_i\right]. $$
Odejmując obustronnie wyrażenie z prawej strony otrzymujemy 
$$ \sum_{i=1}^n\frac{d}{dt}\left[\frac{\partial\mathcal{L}}{\partial \dot{q}_i}\dot{q}_i\right]-\frac{d\mathcal{L}}{dt}=0$$
$$ \sum_{i=1}^n p_i\dot{q}_i-\mathcal{L}=const.$$
gdzie skorzystałem z faktu, że $\partial\mathcal{L}/\partial \dot{q}_i=p_i$. Powyższa wielkość nazywa się <strong>hamiltonianem</strong> $\mathcal{H}$.
Wart uwagi jest fakt, że powyższe równanie jest takie samo jak <a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-1-r%C3%B3wnanie-eulera-lagrangea" target="_blank">całka pierwsza wyprowadzona na przykładzie błony mydlanej w jednym z poprzednich artykułów.</a></p>

<p>Obliczmy bezpośrednio hamiltonian dla układu $N$ cząstek o $n$ współrzędnych uogólnionych. Aby obliczyć $p_i$ musimy obliczyć pochodną $\partial\mathcal{L}/\partial \dot{q}_i$, a ponieważ $U$ nie zależy od $\dot{q}_i$, jest to po prostu $\partial T/\partial \dot{q}_i$. $T$ jest dane wzorem
$$ T=\frac{1}{2}\sum_{\alpha=1}^N m_\alpha \mathbf{v}_{\alpha} \cdot \mathbf{v}_{\alpha}. $$
Obliczmy $\mathbf{v}_\alpha$ za pomocą reguły łańcuchowej:
$$ \mathbf{v}_\alpha=\frac{\partial \mathbf{r}_\alpha}{\partial q_1}\dot{q}_1+\frac{\partial \mathbf{r}_\alpha}{\partial q_2}\dot{q}_2+\dots+\frac{\partial \mathbf{r}_\alpha}{\partial q_n}\dot{q}_n=\sum_{j=1}^n \frac{\partial \mathbf{r}_\alpha}{\partial q_j}\dot{q}_j $$
Iloczyn wektorowy będzie równy
$$ \mathbf{v}_\alpha\cdot\mathbf{v}_\alpha=\sum_j \sum_k \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_k} \dot{q}_j \dot{q}_k. $$
Pomijam granice sumowania dla przejrzystości zapisu. Zauważmy, że 
$$ \frac{\partial T}{ \partial \dot{q}_i}=\frac{1}{2}\sum_{\alpha} m_\alpha\frac{\partial}{\partial \dot{q}_i} \left(\mathbf{v}_\alpha\cdot\mathbf{v}_\alpha\right), $$
więc obliczmy tę pochodną. Pochodna wszystkich wyrazów dla których $j\neq i$ oraz $k\neq i$ jednocześnie będzie wynosić 0. Pozostają nam wyrazy, dla których $j=i$ oraz $k=i$. To daje nam
$$\frac{\partial}{\partial \dot{q}_i} \left(\mathbf{v}_\alpha\cdot\mathbf{v}_\alpha\right)=
\frac{\partial}{\partial \dot{q}_i} \sum_j \sum_k \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_k} \dot{q}_j \dot{q}_k= \sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j+\sum_k \frac{\partial \mathbf{r}_\alpha}{\partial q_i}\cdot\frac{\partial \mathbf{r}_\alpha}{\partial q_k} \dot{q}_k. $$
Obydwie sumy są dokładnie takie same, więc mamy
$$ 2\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j.$$
Po wstawieniu do wyrażenia na pęd otrzymamy
$$ p_i=\sum_\alpha m_\alpha\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j.$$
Wstawmy to do hamiltonianu:
$$ \mathcal{H}=\sum_i  \dot{q}_i\sum_\alpha m_\alpha\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j  - \mathcal{L}. $$
$\dot{q}_i$ możemy przenieść wewnątrz sumy po $j$:
$$ \mathcal{H}= \sum_\alpha m_\alpha\sum_i\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j \dot{q}_i - \mathcal{L}. $$
Podwójną sumę rozpoznajemy jako $\mathbf{v}_\alpha\cdot\mathbf{v}_\alpha$. Wtedy cała suma po $\alpha$ to po prostu $2T$. Pamiętając, że $\mathcal{L}=T-U$, otrzymujemy następujący wynik:
$$ \boxed{\mathcal{H}=T+U=const.} $$
gdy współrzędne są naturalne (lagranżjan nie zależy jawnie od czasu).</p>

<p>Oczywistym faktem jest, że jeśli energia potencjalna $U$ zmienia się w czasie (np. z jakiegoś powodu zmienia się przyspieszenie ziemskie), energia w układzie nie będzia zachowana.</p>

<p>$T$ jest zależne od czasu np. w sytuacji, gdy wagon, na którego suficie przyczepione jest wahadło, porusza się z przyspieszeniem $a$ wzdłuż osi $x$. Położenie wahadła względem ziemi charakteryzują wtedy współrzędne $x$ oraz $\theta$. Energia kinetyczna tego wahadła będzie wyrażała się wzorem
$$ T=\frac{1}{2}ml^2\dot{\theta}^2+\frac{1}{2}ma^2t^2, $$
gdzie $l$ to długość wahadła, a $m$ to masa zaczepiona na jego końcu. Lagranżjan zależy jawnie od czasu, a energia oczywiście nie jest zachowana, ponieważ wahadło zyskuje wraz z wagonem energię kinetyczną. Bardziej <em>naturalnym</em> wyborem układu współrzędnych w tej sytuacji jest układ związany z wagonem (w tym układzie współrzędne są faktycznie <em>naturalne</em>). Siłę bezwładności możemy modelować wtedy jak zadaną potencjałem proporcjonalnym do $x$.</p>]]></content><author><name></name></author><category term="Mechanika" /><summary type="html"><![CDATA[Uogólnienie na układ wielu cząstek Do tej pory rozważaliśmy układ złożony jedynie z jednej cząstki. Wprowadzenie większej liczby cząstek daje nam więcej współrzędnych uogólnionych, które definiujemy jako zestaw najmniejszej liczby współrzędnych jednoznacznie określających stan układu. Na przykład, dla 2 cząstek w przestrzeni 3-wymiarowej mamy 6 współrzędnych uogólnionych, a dla wahadła podwójnego - jedynie 2.]]></summary></entry><entry><title type="html">Transformacja Fouriera</title><link href="http://localhost:4000/narz%C4%99dzia%20matematyczne/transformacja-fouriera" rel="alternate" type="text/html" title="Transformacja Fouriera" /><published>2025-08-02T00:00:00+02:00</published><updated>2025-08-02T00:00:00+02:00</updated><id>http://localhost:4000/narz%C4%99dzia%20matematyczne/transformacja-fouriera</id><content type="html" xml:base="http://localhost:4000/narz%C4%99dzia%20matematyczne/transformacja-fouriera"><![CDATA[<h2 id="szeregi-fouriera">Szeregi Fouriera</h2>
<p>Fourier zaproponował, że funkcje okresowe (tzn. $f(t)=f(t+\tau)$) spełniające dostateczne warunki (znaczna większość funkcji występujących w zastosowaniach je spełnia) można przedstawić w postaci <strong>szeregu Fouriera</strong>
$$ f(t)=\sum_{n=0}^\infty a_n\cos\left(n\omega t\right)+b_n\sin\left(n\omega t\right), $$
gdzie $\omega=2\pi/\tau$.
Wiadomo, że dowolna liniowa kombinacja sinusa i cosinusa to cosinus z przesunięciem fazowym, zatem
$$ f(t)=\sum_{n=0}^\infty c_n\cos\left(n\omega t+\phi_n\right). $$
Wygodniej jest operować na funkcji wykładniczej niż trygonometrycznej. Ponieważ $\cos x=(e^{ix}+e^{-ix})/2$, 
$$ c_n\cos\left(n\omega t+\phi_n\right)=\frac{c_n}{2}\left(e^{i(n\omega_0 t+\phi_n)}+e^{-i(n\omega_0 t+\phi_n)}\right)=a_n e^{\phi_n}e^{in\omega_0 t}+a_{-n}e^{\phi_{-n}}e^{-in\omega_0 t}=\hat{a}_n e^{in\omega_0 t}+\hat{a}_{-n}e^{-in\omega_0 t} $$
gdzie $a_n$ i $a_{-n}$ to pewne współczynniki. To pozwala nam zapisać
$$ \boxed{f(t)=\sum_{n=-\infty}^\infty \hat{a}_n e^{i n\omega t},} $$
gdzie $n$ zaczyna się w $-\infty$, ponieważ musimy wziąć pod uwagę oba wyrazy.
Chcemy wyznaczyć współczynniki $\hat{a}_n$. W tym celu pomnóżmy obie strony powyższej równości przez $e^{-i m\omega t}$, gdzie $m$ to liczba całkowita:
$$ f(t)e^{-i m\omega t}=\sum_{n=-\infty}^\infty \hat{a}_n e^{i n\omega t}e^{-i m\omega t}=\sum_{n=-\infty}^\infty \hat{a}_n e^{i (n-m)\omega t} $$
Pocałkujmy teraz obustronnie po czasie na przedziale $[0, \tau]$:
$$ \int_0^\tau f(t)e^{-i m\omega t}\,dt=\sum_{n=0}^\infty\int_0^\tau\hat{a}_n e^{i (n-m)\omega t}\,dt. $$
Zajmijmy się całką wewnątrz sumy. Gdy $n=m$, całka ta wynosi $\hat{a}_n\tau$, a w przeciwnym wypadku 
$$ \int_0^\tau\hat{a}_n e^{i (n-m)\omega t}\,dt=\hat{a}_n\left[\frac{1}{i\omega(n-m)}e^{i (n-m)\omega t}\right]_0^\tau=\frac{\hat{a}_n}{i\omega(n-m)}\left[e^{i(n-m)\cdot 2\pi}-1\right],$$
gdzie skorzystałem z faktu, że $\omega\tau=2\pi$ oraz $e^0=1$. Zauważmy, że $2\pi(n-m)$ będzie <strong>zawsze całkowitą wielokrotnością $2\pi$</strong>, przez co $e^{i(n-m)\cdot 2\pi}=1$. Z tego powodu całka ta wynosić będzie 0. Ponieważ stwierdziliśmy, że wyrażenie pod sumą zeruje się dla $n\neq m$, pozostaje nam tylko $n=m$:
$$ \int_0^\tau f(t)e^{-i n\omega t}\,dt=\tau\hat{a}_n, $$
a stąd
$$ \boxed{\hat{a}_n=\frac{1}{\tau}\int_0^\tau f(t)e^{-i n\omega t}\,dt.} $$
$\hat{a}_n$ są nazywane <strong>współczynnikami Fouriera</strong>.</p>

<h3 id="przykład">Przykład</h3>
<p>Niech będzie dana funkcja opisująca falę kwadratową:
$$ f(t) = \begin{cases}
1\quad t\in\left[n\tau, \left(n+\frac{1}{2}\right)\tau\right] \\ 0\quad\text{ dla innych } t,
\end{cases} $$
gdzie $n$ to liczba całkowita.</p>

<p>Zacznijmy od przypadku $n=0$, ponieważ wtedy funkcja wykładnicza pod całką wynosi $1$. Pozostawia to nas z
$$ \hat{a}_0=\frac{1}{\tau}\int_0^\tau f(t)\,dt=\frac{1}{\tau}\int_0^{\tau/2} \,dt=\frac{1}{2}, $$
gdzie skorzystałem z faktu, że na przedziale $\left[0,\tau\right]$ $f(t)$ jest różne od $0$ tylko dla $\left[0,\tau/2\right]$. Z tego samego faktu możemy skorzystać rozważając przypadek $n\neq 0$:
$$ \hat{a}_n=\frac{1}{\tau}\int_0^{\tau/2}e^{-i n\omega t}\,dt=-\frac{1}{\tau in\omega}\left[ e^{-i n\omega t}\right]_0^{\tau/2}=-\frac{1}{\tau in\omega}\left[e^{-in\pi}-1\right]=-\frac{1}{2\pi in}\left[e^{-in\pi}-1\right].$$
Dla $n$ parzystych $e^{-in\pi}=1$, a dla nieparzystych $-1$, zatem
$$ \hat{a}_n=\begin{cases}
\frac{1}{2}\quad n=0 \\ 0 \quad n \text{ parzyste} \\ \frac{1}{in\pi} \quad n\text{ nieparzyste}.
\end{cases} $$
Współczynniki te dają nam szereg
$$ f(t)=\frac{1}{2}+\frac{1}{i\pi}e^{i\omega t}-\frac{1}{i\pi}e^{-i\omega t}+\frac{1}{3i\pi}e^{3i\omega t}-\frac{1}{3i\pi}e^{-3i\omega t}+\dots, $$
co po przekształceniach daje nam
$$ f(t)=\frac{1}{2}+\frac{2}{\pi}\sin\omega t+\frac{2}{3\pi}\sin 3\omega t+\frac{2}{5\pi}\sin 5\omega t+\dots $$
Wykres funkcji oraz pierwszych 3 i 10 wyrazów szeregu został umieszczony na poniższym rysunku.</p>
<p align="center">
<img src="/assets/images/2025-08-02/falaKwadratowa.svg" width="700" />
</p>

<h2 id="transformacja-fouriera">Transformacja Fouriera</h2>
<p>Nie tylko funkcje okresowe można zapisać za pomocą sinusów i cosinusów. Dla funkcji, które nie są okresowe możemy przyjąć $\tau\to\infty$ oraz $2\pi/\tau\to d\omega$. Wtedy również $\hat{a}_n\to \hat{a}(\omega)\,d\omega$. W granicy suma przechodzi w całkę i otrzymujemy
$$ \boxed{f(t) = \int_{-\infty}^\infty \hat{a}(\omega)e^{i\omega t}\,d\omega} $$
oraz 
$$ \hat{a}(\omega)\,d\omega = \frac{d\omega}{2\pi}\int_{-\infty}^\infty f(t)e^{-i\omega t}\,dt $$
$$ \boxed{\hat{a}(\omega) = \frac{1}{2\pi}\int_{-\infty}^\infty f(t)e^{-i\omega t}\,dt}, $$
gdzie w drugiej całce granice całkowania zmieniłem na całą funkcję.
Drugi wzór nosi nazwę <strong>transformacji Fouriera</strong>, a pierwszy <strong>odwrotnej transformacji Fouriera</strong>.</p>

<h3 id="przykład-1">Przykład</h3>
<p>Rozważmy falę modulowaną przez funkcję Gaussa
$$ f(t)=e^{-t^2/2\sigma^2}\cos \omega_0 t, $$
której wykres dla róznych wartości $\sigma$ i $\omega_0$ przedstawiony jest poniżej. Widzimy, że zwiększając $\sigma$ ,,poszerzamy’’ falę, a zwiększając $\omega_0$ zwiększamy częstotliwość.</p>
<p align="center">
<img src="/assets/images/2025-08-02/falaModulowana.svg" width="700" />
</p>
<p>Aby znaleźć transformację Fouriera powyższej funkcji, zapiszymy $\cos$ w postaci zespolonej:
$$ f(t)=\frac{1}{2}e^{-t^2/2\sigma^2}\left(e^{i\omega_0 t}+e^{-i\omega_0 t}\right) $$
i wstawmy do wzoru na transformację
$$ \hat{a}(\omega)=\frac{1}{2\pi}\int_{-\infty}^\infty f(t) e^{-i\omega t}\,dt=\frac{1}{4\pi} \int_{-\infty}^\infty e^{-t^2/2\sigma^2}e^{i\omega_0 t}e^{-i\omega t}+\frac{1}{4\pi}\int_{-\infty}^\infty e^{-t^2/2\sigma^2}e^{-i\omega_0 t}e^{-i\omega t}\,dt  $$
Rozważmy teraz całkę
$$ \int_{-\infty}^\infty e^{-t^2/2\sigma^2} e^{-i\omega’ t}\,dt. $$
W naszym przypadku dla pierwszej całki $\omega’ =\omega-\omega_0$, a dla drugiej $\omega’ =\omega+\omega_0$. Aby obliczyć powyższą całkę dopełnijmy kwadrat:
$$ \int_{-\infty}^\infty e^{-t^2/2\sigma^2-i\omega’ t}\,dt=\int_{-\infty}^\infty e^{-(t/\sqrt{2}\sigma+i\omega’\sigma/\sqrt{2})^2-\omega’^2\sigma^2/2}\,dt= $$
$$ =e^{-\omega’^2\sigma^2/2}\int_{-\infty}^\infty e^{-(t/\sqrt{2}\sigma+i\omega’\sigma/\sqrt{2})^2}\,dt. $$
Podstawmy $u=t/\sqrt{2}\sigma+i\omega’\sigma/\sqrt{2}$, czyli $dt=\sqrt{2}\sigma\,du$. Granice całkowania pozostają niezmienione:
$$ e^{-\omega’^2\sigma^2/2}\int_{-\infty}^\infty e^{-u^2}\sqrt{2}\sigma\,du = \sqrt{2\pi}\sigma e^{-\omega’^2\sigma^2/2}. $$
Wstawmy ten wynik do wzoru na $\hat{a}$:
$$ \hat{a}(\omega)=\frac{\sigma}{2\sqrt{2\pi}}\left(e^{-(\omega_0+\omega)^2\sigma^2/2}+e^{-(\omega_0-\omega)^2\sigma^2/2}\right) $$
Powyższe wyrażenie można uprościć do
$$ \hat{a}(\omega)=\frac{\sigma}{\sqrt{2\pi}}e^{-(\omega_0^2+\omega^2)\sigma^2/2}\cosh\left(\omega\omega_0\sigma^2\right). $$
$\hat{a}$ możemy podnieść do kwadratu aby otrzymać <strong>widmo mocy</strong> $S(\omega)$:
$$ S(\omega)=\frac{\sigma^2}{2\pi}e^{-(\omega_0^2+\omega^2)\sigma^2}\cosh^2\left(\omega\omega_0\sigma^2\right). $$
Zostało ono przedstawione dla wcześniejszych fal na poniższym wykresie:</p>
<p align="center">
<img src="/assets/images/2025-08-02/widmoMocy.svg" width="700" />
</p>
<p>Funkcje $S(\omega)$ na wykresie zostały znormalizowane, aby można było dostrzec ich kształt i wzajemne powiązanie.</p>

<p>Jak widać, jest ono symetryczne względem osi $y$. Jest tak, ponieważ rozważane fale zawierają tylko składową parzystą $\cos$. Dla funkcji $\cos$ nie ma znaczenia znak częstotliwości, a więc moc jest rozłożona równomiernie między $\omega$ i $-\omega$. Zgodnie z oczekiwaniami najwięcej mocy jest skupionej w częstotliwości $\omega_0$. Zauważmy również, że im bardziej ,,rozwlekła’’ fala, tym bardziej moc jest skupiona wokół $\omega_0$ (czerwony wykres). Jest to spodwodowane faktem, że bardziej ,,rozwlekła’’ fala bardziej ,,przypomina’’ zwykłą falę.</p>]]></content><author><name></name></author><category term="Narzędzia matematyczne" /><summary type="html"><![CDATA[Szeregi Fouriera Fourier zaproponował, że funkcje okresowe (tzn. $f(t)=f(t+\tau)$) spełniające dostateczne warunki (znaczna większość funkcji występujących w zastosowaniach je spełnia) można przedstawić w postaci szeregu Fouriera $$ f(t)=\sum_{n=0}^\infty a_n\cos\left(n\omega t\right)+b_n\sin\left(n\omega t\right), $$ gdzie $\omega=2\pi/\tau$. Wiadomo, że dowolna liniowa kombinacja sinusa i cosinusa to cosinus z przesunięciem fazowym, zatem $$ f(t)=\sum_{n=0}^\infty c_n\cos\left(n\omega t+\phi_n\right). $$ Wygodniej jest operować na funkcji wykładniczej niż trygonometrycznej. Ponieważ $\cos x=(e^{ix}+e^{-ix})/2$, $$ c_n\cos\left(n\omega t+\phi_n\right)=\frac{c_n}{2}\left(e^{i(n\omega_0 t+\phi_n)}+e^{-i(n\omega_0 t+\phi_n)}\right)=a_n e^{\phi_n}e^{in\omega_0 t}+a_{-n}e^{\phi_{-n}}e^{-in\omega_0 t}=\hat{a}_n e^{in\omega_0 t}+\hat{a}_{-n}e^{-in\omega_0 t} $$ gdzie $a_n$ i $a_{-n}$ to pewne współczynniki. To pozwala nam zapisać $$ \boxed{f(t)=\sum_{n=-\infty}^\infty \hat{a}_n e^{i n\omega t},} $$ gdzie $n$ zaczyna się w $-\infty$, ponieważ musimy wziąć pod uwagę oba wyrazy. Chcemy wyznaczyć współczynniki $\hat{a}_n$. W tym celu pomnóżmy obie strony powyższej równości przez $e^{-i m\omega t}$, gdzie $m$ to liczba całkowita: $$ f(t)e^{-i m\omega t}=\sum_{n=-\infty}^\infty \hat{a}_n e^{i n\omega t}e^{-i m\omega t}=\sum_{n=-\infty}^\infty \hat{a}_n e^{i (n-m)\omega t} $$ Pocałkujmy teraz obustronnie po czasie na przedziale $[0, \tau]$: $$ \int_0^\tau f(t)e^{-i m\omega t}\,dt=\sum_{n=0}^\infty\int_0^\tau\hat{a}_n e^{i (n-m)\omega t}\,dt. $$ Zajmijmy się całką wewnątrz sumy. Gdy $n=m$, całka ta wynosi $\hat{a}_n\tau$, a w przeciwnym wypadku $$ \int_0^\tau\hat{a}_n e^{i (n-m)\omega t}\,dt=\hat{a}_n\left[\frac{1}{i\omega(n-m)}e^{i (n-m)\omega t}\right]_0^\tau=\frac{\hat{a}_n}{i\omega(n-m)}\left[e^{i(n-m)\cdot 2\pi}-1\right],$$ gdzie skorzystałem z faktu, że $\omega\tau=2\pi$ oraz $e^0=1$. Zauważmy, że $2\pi(n-m)$ będzie zawsze całkowitą wielokrotnością $2\pi$, przez co $e^{i(n-m)\cdot 2\pi}=1$. Z tego powodu całka ta wynosić będzie 0. Ponieważ stwierdziliśmy, że wyrażenie pod sumą zeruje się dla $n\neq m$, pozostaje nam tylko $n=m$: $$ \int_0^\tau f(t)e^{-i n\omega t}\,dt=\tau\hat{a}_n, $$ a stąd $$ \boxed{\hat{a}_n=\frac{1}{\tau}\int_0^\tau f(t)e^{-i n\omega t}\,dt.} $$ $\hat{a}_n$ są nazywane współczynnikami Fouriera.]]></summary></entry><entry><title type="html">fraktale-obrazy: Program umożliwiąjący generowanie fraktali</title><link href="http://localhost:4000/programowanie/fraktale-obrazy-program-umo%C5%BCliwiaj%C4%85cy-generowanie-fraktali" rel="alternate" type="text/html" title="fraktale-obrazy: Program umożliwiąjący generowanie fraktali" /><published>2025-07-31T00:00:00+02:00</published><updated>2025-07-31T00:00:00+02:00</updated><id>http://localhost:4000/programowanie/fraktale-obrazy-program-umo%C5%BCliwiaj%C4%85cy-generowanie-fraktali</id><content type="html" xml:base="http://localhost:4000/programowanie/fraktale-obrazy-program-umo%C5%BCliwiaj%C4%85cy-generowanie-fraktali"><![CDATA[<p align="center">
<img src="/assets/images/2025-07-31/readme_image.jpg" width="700" />
<br />
<em>Obraz wygenerowany z użyciem programu</em>
</p>

<h1 id="fraktale-obrazy">fraktale-obrazy</h1>
<p>Prosty program napisany w C++ z użyciem biblioteki SDL2, który umożliwia generowanie i zapisywanie obrazów fraktali.</p>

<blockquote>
  <p><strong>Uwaga!</strong> <br />
Początkowo miał być to mały projekt, lecz nieco się rozrósł. Program może być niewydajny i zbugowany.</p>
</blockquote>

<p>Jest to <a href="https://github.com/bwegrzyn0/fraktale-obrazy" target="_blank">plik README z repozytorium GitHub</a> przetłumaczony na język polski.</p>

<h2 id="instalacja-programu">Instalacja programu</h2>
<p>Zklonuj repozytorium GitHub:</p>
<div class="language-plaintext highlighter-rouge"><div class="highlight"><pre class="highlight"><code>git clone https://github.com/bwegrzyn0/fraktale-obrazy
</code></pre></div></div>
<p>i uruchom program za pomocą komendy <code class="language-plaintext highlighter-rouge">./run.out</code>.</p>

<h2 id="użytkowanie">Użytkowanie</h2>
<p>W oknie zobaczysz następujący interfejs:</p>

<p align="center">
<img src="/assets/images/2025-07-31/interface_image.jpg" width="600" />
</p>

<p>Radzę samodzielnie wypróbować poszczególne opcje aby zobaczyć ich efekt na obrazie. Tutaj po krótce omówię każdą z nich:</p>
<ul>
  <li><strong>Brightness multiplier</strong>: mnoży jasność wszystkich pikseli przez zadaną wartość.</li>
  <li><strong>Resolution</strong>: liczba pikseli na jednostkę długosci. Na przykład, jeśli szerokość obszaru (omawiana dalej) wynosi 10, a rozdzielczość wynosi 100, obraz będzie miał szerokość 100 * 10 = 1000 pikseli. Bardzo duże wartości negatywnie wpływają na wydajność programu. Z tego powodu przy oddalaniu widoku rozdzielczość jest dynamicznie zminiejszana (nie ma to wpływu na zapisywany obraz).</li>
  <li><strong>Number of iterations</strong>: liczba iteracji algorytmu IFSP.</li>
  <li><strong>Number of points</strong>: liczba punktów w algorytmie IFSP.</li>
  <li><strong>Area X and Area Y</strong>: współrzędne X i Y obszaru generacji fraktala.</li>
  <li><strong>Area width and Area height</strong>: szerokość i wysokość obszaru generacji fraktala.</li>
  <li><strong>Show area border</strong>: pozwala przełączać widoczność czerwonej granicy wokół obszaru generacji fraktala.</li>
  <li>
    <p><strong>Transformation parameters</strong>: maksymalnie można mieć 4 transformacje. Każdą z nich charakteryzuje 7 liczb. Współrzędne są transformowane według następujących zależności:</p>

    <div class="language-plaintext highlighter-rouge"><div class="highlight"><pre class="highlight"><code>transformowane_x = a_x * x + b_x * y + c_x
transformowane_y = a_y * x + b_y * y + c_y
</code></pre></div>    </div>
    <p>Każda transformacja ma swoje prawdopodobieństwo, które nie wpływa na kształt fraktala. Zmienia ono jedynie gęstość rozłożenia punktów na nim.</p>
    <blockquote>
      <p><strong>Wskazówka</strong> <br />
Jeśli potrzebne są jedynie np. 2 transformacje, należy ustawić prawdopodobieństwa pozostałych dwóch na zero.</p>
    </blockquote>
  </li>
  <li><strong>Image file name</strong>: nazwa pliku z obrazem fraktala (bez rozszerzenia).</li>
</ul>

<p>Obrazy są zapisywane w formacie <code class="language-plaintext highlighter-rouge">.bmp</code> w katalogu, w którym znajduje się program.</p>

<p>Można poruszać się i przybliżać obraz fraktala w programie za pomocą strzałek i scrolla.</p>

<h2 id="jak-działa-ten-program">Jak działa ten program?</h2>
<p>Wybrana liczba puntków jest jednorodnie rozłożona w kwadracie, po czym są one poddawane algorytmowi IFSP. Każdy piksel posiada gęstość równą liczbie punktów, która w nim wylądowała. Jego jasność jest ustalana na podstawie gęstości - piksele z 0 punktami są czarne, a piksele z największą ich liczbą białe.</p>

<h2 id="przykładowe-obrazy">Przykładowe obrazy</h2>
<p align="center">
<img src="/assets/images/2025-07-31/bazia.jpg" width="600" />
</p>
<p align="center">
<img src="/assets/images/2025-07-31/choinka.jpg" width="600" />
</p>
<p align="center">
<img src="/assets/images/2025-07-31/sierpinsk.jpg" width="600" />
</p>
<p align="center">
<img src="/assets/images/2025-07-31/dragon.jpg" width="600" />
</p>

<h2 id="licencja">Licencja</h2>
<p>Program nie posiada licencji i może być używany w dowolny sposób.</p>]]></content><author><name></name></author><category term="Programowanie" /><summary type="html"><![CDATA[Obraz wygenerowany z użyciem programu]]></summary></entry><entry><title type="html">Mechanika Lagrange’a, część 3: Układy nieswobodne</title><link href="http://localhost:4000/mechanika/mechanika-lagrangea-cz%C4%99%C5%9B%C4%87-3-uk%C5%82ady-nieswobodne" rel="alternate" type="text/html" title="Mechanika Lagrange’a, część 3: Układy nieswobodne" /><published>2025-07-25T00:00:00+02:00</published><updated>2025-07-25T00:00:00+02:00</updated><id>http://localhost:4000/mechanika/mechanika-lagrangea-cz%C4%99%C5%9B%C4%87-3-uk%C5%82ady-nieswobodne</id><content type="html" xml:base="http://localhost:4000/mechanika/mechanika-lagrangea-cz%C4%99%C5%9B%C4%87-3-uk%C5%82ady-nieswobodne"><![CDATA[<h2 id="układ-nieswobodny">Układ nieswobodny</h2>
<p>Do tej pory opisywalśmy ruch cząstki przy założeniu, że jej ruch jest swobodny. Teraz zajmiemy się przypadkiem, gdy jej ruch jest ograniczony <strong>więzami</strong>.</p>

<p>Rozważmy cząstkę poruszającą się w 3 wymiarach, której ruch jest ograniczony do pewnej powierzchni (na przykład kula znajdująca się między dwoma płytkami uniemożliwiającymi jej ruch w kierunku prostopadłym do ich powierzchni). W mechanice Newtona oznacza to, że na kulę działa siła reakcji prostopadła do powierzchni ograniczającej jej ruch, jak zostało pokazane na rysunku. $\hat{T}$ oznacza wektor styczny do kierunku ruchu i zarazem płaszczyzny.</p>

<p align="center">
<img src="/assets/images/2025-07-25/siła_reakcji.svg" width="500" />
</p>

<p>Mimo tego, że cząstka porusza się w przestrzeni 3-wymiarowej, do opisania jej położenia potrzebujemy jedynie 2 współrzędnych $q_1$ i $q_2$ (ponieważ jej ruch jest ograniczony do powierzchni). Spodziewamy się zatem, że jej ruch będą w pełni opisywać równania Lagrange’a
$$ \frac{\partial\mathcal{L}}{\partial q_i}-\frac{d}{dt}\frac{\partial\mathcal{L}}{\partial \dot{q_i}}=0, $$
dla których lagranżjan jest dany wzorem
$$ \mathcal{L}=T-U, $$
gdzie $U$ jest energią potencjalną wszystkich sił (przy założeniu, że da się je zapisać jako jej gradient) <strong>oprócz sił reakcji</strong>. Innymi słowy
$$ \mathbf{F}_{cał.}=\mathbf{F}+\mathbf{F}_R=-\nabla U+\mathbf{F}_R, $$
gdzie $\mathbf{F}_R$ to siła reakcji, a $\mathbf{F}_{cał.}$ to siła całkowita działająca na cząstkę.</p>

<p>Chcielibyśmy udowodnić, że to sformułowanie jest równoważne sformułowaniu newtonowskiemu.</p>

<h3 id="dowód">Dowód</h3>
<p>Rozważmy ruch cząstki w czasie od $t_1$ do $t_2$ po torze $\mathbf{r}$.
Powyższe twierdzenie jest równoważne temu, że wariacja działania wynosi 0:
$$ \delta S=\delta \int_{t_1}^{t_2}\mathcal{L}(\mathbf{r}, \dot{\mathbf{r}}, t)\,dt =0$$
Rozważmy zatem tor $\mathbf{R}=\mathbf{r}+\boldsymbol{\varepsilon}$, gdzie $\boldsymbol{\varepsilon}$ wynosi $\mathbf{0}$ dla $t_1$ i $t_2$ oraz nie wychodzi poza powierzchnię ruchu cząstki (cząstka dalej pozostaje ograniczona). Zostało to zilustrowane na poniższym rysunku, gdzie kolorem białym została oznaczona prawdziwa trajektoria cząstki, a niebieskim $\mathbf{R}$. Ruch cząstki jest ograniczony do zielonej płaszczyzny.</p>

<p align="center">
<img src="/assets/images/2025-07-25/wykres_powierzchnia.svg" width="500" />
</p>

<p>Wariacja działania to wtedy
$$ \delta S=\int_{t_1}^{t_2}\left[\mathcal{L}(\mathbf{R}, \dot{\mathbf{R}}, t)-\mathcal{L}(\mathbf{r}, \dot{\mathbf{r}}, t)\right]\,dt$$
Obliczmy różnicę znajdującą się pod całką:
$$ \mathcal{L}(\mathbf{R}, \dot{\mathbf{R}}, t)-\mathcal{L}(\mathbf{r}, \dot{\mathbf{r}}, t)=T(\dot{\mathbf{R}})-U(\mathbf{R}, t)-T( \dot{\mathbf{r}})+U(\mathbf{r}, t)$$
Wyznaczmy poszczególne wyrazy:
$$ T(\dot{\mathbf{R}})=\frac{1}{2}m\dot{R}^2=\frac{1}{2}m\left(\dot{\mathbf{r}}+\dot{\boldsymbol{\varepsilon}}\right)^2=\frac{1}{2}m\left(\dot{r}^2+2\dot{\mathbf{r}}\cdot\dot{\boldsymbol{\varepsilon}}+\dot{\varepsilon}^2\right)$$
$$ T(\dot{\mathbf{R}})-T( \dot{\mathbf{r}})=\frac{1}{2}m\left(\dot{r}^2+2\dot{\mathbf{r}}\cdot\dot{\boldsymbol{\varepsilon}}+\dot{\varepsilon}^2\right)-\frac{1}{2}m\dot{r}^2=m\dot{\mathbf{r}}\cdot\dot{\boldsymbol{\varepsilon}}+\frac{1}{2}m\dot{\varepsilon}^2$$
Ponieważ $\varepsilon$ oraz $\dot{\varepsilon}$ są małe
$$ T(\dot{\mathbf{R}})-T(\dot{\mathbf{r}})\approx m\dot{\mathbf{r}}\cdot\dot{\boldsymbol{\varepsilon}}.$$
Obliczmy teraz różnicę 
$$ -U(\mathbf{R}, t)+U(\mathbf{r}, t)=-\left[ U(\mathbf{r}+\boldsymbol{\varepsilon}, t)-U(\mathbf{r}, t) \right]\approx-\left[ U(\mathbf{r}, t)+\boldsymbol{\varepsilon}\cdot\nabla U(\mathbf{r}, t)-U(\mathbf{r}, t)\right]=-\boldsymbol{\varepsilon}\cdot\nabla U(\mathbf{r}, t)$$
Wracając, mamy
$$ \mathcal{L}(\mathbf{R}, \dot{\mathbf{R}}, t)-\mathcal{L}(\mathbf{r}, \dot{\mathbf{r}}, t)\approx m\dot{\mathbf{r}}\cdot\dot{\boldsymbol{\varepsilon}}-\boldsymbol{\varepsilon}\cdot\nabla U(\mathbf{r}, t)$$
Wstawmy to do całki:
$$ \delta S=\int_{t_1}^{t_2}\left[ m\dot{\mathbf{r}}\cdot\dot{\boldsymbol{\varepsilon}}-\boldsymbol{\varepsilon}\cdot\nabla U(\mathbf{r}, t) \right]\,dt $$
Aby pozbyć się $\dot{\boldsymbol{\varepsilon}}$, pocałkujmy pierwszy wyraz przez części:
$$ \int_{t_1}^{t_2} m\dot{\mathbf{r}}\cdot\dot{\boldsymbol{\varepsilon}} \,dt =\underbrace{\left[m\dot{\mathbf{r}}\cdot\boldsymbol{\varepsilon} \right]_{t_1}^{t_2}}_{=0} -\int_{t_1}^{t_2} m\ddot{\mathbf{r}}\cdot\boldsymbol{\varepsilon}\,dt, $$
co daje nam 
$$ \delta S=\int_{t_1}^{t_2}\boldsymbol{\varepsilon}\cdot\left[-m\ddot{\mathbf{r}} -\nabla U(\mathbf{r}, t) \right]\,dt. $$
Zauważmy teraz, że $m\ddot{\mathbf{r}}=\mathbf{F}_{cał.}$ oraz $-\nabla U(\mathbf{r}, t)=\mathbf{F}$:
$$ \delta S=\int_{t_1}^{t_2}\boldsymbol{\varepsilon}\cdot\left[-\mathbf{F}_{cał.}+\mathbf{F}\right]\,dt$$
Wiemy, że $-\mathbf{F}_{cał.}+\mathbf{F}=-\mathbf{F}-\mathbf{F}_R+\mathbf{F}=-\mathbf{F}_R$, zatem
$$ \delta S =-\int_{t_1}^{t_2}\boldsymbol{\varepsilon}\cdot\mathbf{F}_R\,dt. $$
Jak wspomnieliśmy wcześniej, siły reakcji są <strong>zawsze prostopadłe</strong> do powierzchni ruchu cząstki, a $\boldsymbol{\varepsilon}$ wybraliśmy takie, aby w tej powierzchni leżało. Oznacza to, że $\boldsymbol{\varepsilon}\cdot\mathbf{F}_R=0$, a co za tym idzie
$$ \delta S = 0, $$
co kończy dowód.</p>

<p>Analogiczny dowód można przeprowadzić dla cząstki ograniczonej do ruchu jedynie po krzywej.</p>

<h2 id="przykład">Przykład</h2>
<p>Rozważmy piłkę toczącą się po równi pochyłej. Jej położenie można jednoznacznie określić za pomocą jednej zmiennej $x$. Jeśli oś $x$ wybierzemy tak, aby przebiegała równolegle do równi oraz $x=0$, gdy piłka jest u podstawy równi, jej energia potencjalna będzie dana wzorem
$$ U=mgh=mgx\sin\theta, $$
gdzie $\theta$ to kąt nachylenia równi (patrz rysunek poniżej).</p>

<p align="center">
<img src="/assets/images/2025-07-25/równia.svg" width="300" />
</p>

<p>W tym przypadku cząstka poruszająca się w 2 wymiarach jest ograniczona do 1 wymiaru poprzez siłę reakcji równi.
Lagranżjan piłki będzie wynosił
$$ \mathcal{L}=\frac{1}{2}m\dot{x}^2-mgx\sin\theta, $$
co po wstawieniu do równania Lagrange’a da nam
$$ m\ddot{x}=-mg\sin\theta. $$</p>

<h2 id="przykład-1">Przykład</h2>
<p>Rozważmy wahadło matematyczne o długości $l$, na którego końcu jest zawieszona masa $m$ o energii potencjalnej $U=-mgy=-mgl\cos{\theta}$ (patrz rysunek).</p>

<p align="center">
<img src="/assets/images/2025-07-25/wahadło.svg" width="600" />
</p>

<p>Masa jest ograniczona siłą reakcji linki i jej ruch można opisać za pomocą tylko zmiennej $\theta$. Lagranżjan tego wahadła to
$$ \mathcal{L}=\frac{1}{2}ml^2\dot{\theta}^2+mgl\cos{\theta}, $$
a wynikające z niego równanie ruchu to
$$ ml^2\ddot{\theta}+mgl\sin{\theta}=0. $$</p>]]></content><author><name></name></author><category term="Mechanika" /><summary type="html"><![CDATA[Układ nieswobodny Do tej pory opisywalśmy ruch cząstki przy założeniu, że jej ruch jest swobodny. Teraz zajmiemy się przypadkiem, gdy jej ruch jest ograniczony więzami.]]></summary></entry><entry><title type="html">Mechanika Lagrange’a, część 2: Zasada Hamiltona</title><link href="http://localhost:4000/mechanika/mechanika-lagrangea-cz%C4%99%C5%9B%C4%87-2-zasada-hamiltona" rel="alternate" type="text/html" title="Mechanika Lagrange’a, część 2: Zasada Hamiltona" /><published>2025-07-22T00:00:00+02:00</published><updated>2025-07-22T00:00:00+02:00</updated><id>http://localhost:4000/mechanika/mechanika-lagrangea-cz%C4%99%C5%9B%C4%87-2-zasada-hamiltona</id><content type="html" xml:base="http://localhost:4000/mechanika/mechanika-lagrangea-cz%C4%99%C5%9B%C4%87-2-zasada-hamiltona"><![CDATA[<h2 id="zasada-hamiltona">Zasada Hamiltona</h2>
<p>Rozważmy swobodną cząstkę poruszającą się między punktami $1$ i $2$ w czasie od $t_1$ do $t_2$. Droga $\mathbf{r}(t)$, którą wybiera cząstka jest taka, że całka działania
$$ S=\int_{t_1}^{t_2}\mathcal{L}(\mathbf{r}, \dot{\mathbf{r}}, t)\,dt $$
jest minimalna (stacjonarna). $\mathcal{L}$ to <strong>lagranżjan</strong> układu zdefiniowany jako
$$ \mathcal{L}(\mathbf{r}, \dot{\mathbf{r}}, t)=T-U, $$
gdzie $T$ to energia kinetyczna cząstki, a $U$ to jej energia potencjalna.</p>

<h3 id="przykład---cząstka-swobodna-w-przestrzeni-3-wymiarowej">Przykład - cząstka swobodna w przestrzeni 3-wymiarowej</h3>
<p>Rozważmy cząstkę o położeniu $\mathbf{r}=(x,y,z)$ oraz prędkości $\dot{\mathbf{r}}=(\dot{x}, \dot{y}, \dot{z})$. Jej energia potencjalna w danej chwili to $U=mgz$, a energia kinetyczna to $T=\frac{1}{2}m\left( \dot{x}^2+\dot{y}^2+\dot{z}^2 \right)$. Wyznaczmy jej równania ruchu.</p>

<p>Funkcja Lagrange’a (lagranżjan) dla tej cząstki to
$$ \mathcal{L}=\frac{1}{2}m\left( \dot{x}^2+\dot{y}^2+\dot{z}^2 \right)-mgz $$
<a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-1-r%C3%B3wnanie-eulera-lagrangea" target="_blank">W poprzednim artykule</a> dowiedzieliśmy się, że jeśli funkcja $\mathcal{L}$ sprawia, że całka jest minimalna, to spełnia ona równanie Eulera-Lagrange’a. W naszym przypadku mamy do czynienia z trzema zmiennymi, $x$, $y$ i $z$, więc potrzebujemy trzech równań:
$$ \frac{\partial \mathcal{L}}{\partial x}-\frac{d}{dt}\frac{\partial \mathcal{L}}{\partial\dot{x}}=0$$
$$ \frac{\partial \mathcal{L}}{\partial y}-\frac{d}{dt}\frac{\partial \mathcal{L}}{\partial\dot{y}}=0$$
$$ \frac{\partial \mathcal{L}}{\partial z}-\frac{d}{dt}\frac{\partial \mathcal{L}}{\partial\dot{z}}=0$$
Obliczmy wszystkie pochodne:
$$ \frac{\partial \mathcal{L}}{\partial x}=\frac{\partial \mathcal{L}}{\partial y}=0 $$
$$ \frac{\partial \mathcal{L}}{\partial z}=mg $$
$$ \frac{d}{dt}\frac{\partial \mathcal{L}}{\partial\dot{x}}=\frac{d}{dt}\left(m\dot{x}\right)=m\ddot{x} $$
i analogicznie dla $y$ i $z$. Po wstawieniu mamy:
$$ m\ddot{x}=0 $$
$$ m\ddot{y}=0 $$
$$ m\ddot{z}=mg $$
Widzimy, że otrzymujemy 3 równania ruchu, takie same jak otrzymalibyśmy w przypadku użycia mechaniki Newtona. Zauważmy również, że pochodna $\mathcal{L}$ po współrzędnej jest równa dokładnie składowej siły działającej na cząstkę, a pochodna po składowej prędkości to składowa pędu:
$$\frac{\partial \mathcal{L}}{\partial x}=F_x$$
$$\frac{\partial \mathcal{L}}{\partial \dot{x}}=p_x$$
i analogicznie dla $y$ i $z$. Możemy wstawić to do równania Lagrange’a i otrzymamy dobrze znany wzór
$$ F_x=\frac{d}{dt}p_x, $$
co pokazuje, że w tym przypadku sformułowanie mechaniki Lagrange’a jest równoważne sformułowaniu Newtona.</p>

<h3 id="przykład---cząstka-poruszająca-się-pod-wpływem-potencjału-centralnego">Przykład - cząstka poruszająca się pod wpływem potencjału centralnego</h3>
<p>Rozważmy cząstkę swobodną o masie $m$ poruszającą się w potencjale $U=-GMm/r$, gdzie $r$ to odległość cząstki od początku układu współrzędnych. W tym przypadku najwygodniej będzie posłużyć się współrzędnymi biegunowymi (nie potrzebujemy wsp. sferycznych, ponieważ wiadomo że ruch będzie ograniczony do płaszczyzny) $r$ i $\theta$. Okazuje się, że mimo tego, że $\theta$ jest kątem, wciąż możemy traktować go jak inne współrzędne, np. $x$. Oznacza to, że 2 równania Lagrange’a, które otrzymamy to
$$ \frac{\partial \mathcal{L}}{\partial r}-\frac{d}{dt}\frac{\partial \mathcal{L}}{\partial\dot{r}}=0$$
$$ \frac{\partial \mathcal{L}}{\partial \theta}-\frac{d}{dt}\frac{\partial \mathcal{L}}{\partial\dot{\theta}}=0$$
Obliczmy lagranżjan. Energia kinetyczna to
$$ T=\frac{1}{2}m\left[\dot{r}^2+(r\dot{\theta})^2\right], $$
a energię potencjalną znamy. Zatem
$$ \mathcal{L}=T-U=\frac{1}{2}m\left[\dot{r}^2+(r\dot{\theta})^2\right]+GMm\frac{1}{r}.$$
Obliczmy pochodne:
$$ \frac{\partial \mathcal{L}}{\partial r}=mr\dot{\theta}^2-GMm\frac{1}{r^2} $$
$$ \frac{\partial \mathcal{L}}{\partial \theta}=0$$
$$ \frac{d}{dt}\frac{\partial \mathcal{L}}{\partial \dot{r}}=m\ddot{r} $$
$$ \frac{d}{dt}\frac{\partial \mathcal{L}}{\partial \dot{\theta}}=mr^2\ddot{\theta} $$
i wstawmy je do naszych równań:
$$ m\ddot{r}=mr\dot{\theta}^2-GMm\frac{1}{r^2} $$
$$ mr^2\ddot{\theta}=0 $$
Otrzymujemy ponownie wyniki zgodne z mechaniką Newtona. Zauważmy, że ponownie 
$$\frac{\partial \mathcal{L}}{\partial r}=F_r, $$
gdzie $F_r$ to suma wszystkich sił radialnych działających na cząstkę. Możemy rozpoznać w niej siłę grawitacji oraz fikcyjną siłę odśrodkową.
$$ \frac{\partial \mathcal{L}}{\partial \dot{r}}=p_r,$$
gdzie $p_r$ to radialna składowa pędu cząstki. W przypadku kąta mamy
$$ \frac{\partial \mathcal{L}}{\partial \theta}=\Gamma, $$
gdzie $\Gamma$ to moment siły działający na cząstkę (w tym przypadku 0) oraz 
$$ \frac{\partial \mathcal{L}}{\partial \dot{\theta}}=L, $$
gdzie $L$ to moment pędu cząstki. Ponownie otrzymujemy dobrze znane równania
$$ F_r =\frac{d}{dt}p_r$$
$$ \Gamma = \frac{d}{dt} L. $$</p>

<p>Poprzednie 2 przykłady pokazały nam, że wielkości $\partial\mathcal{L}/\partial q_i$ oraz $\partial\mathcal{L}/\partial \dot{q}_i$, gdzie $q_i$ to pewna <strong>współrzędna uogólniona</strong> (np. $x$, $r$, $\theta$, $\varphi$) pełnią role kolejno siły oraz pędu. Dlatego są one nazywane <strong>siłą uogólnioną</strong> oraz <strong>pędem uogólnionym</strong>.</p>]]></content><author><name></name></author><category term="Mechanika" /><summary type="html"><![CDATA[Zasada Hamiltona Rozważmy swobodną cząstkę poruszającą się między punktami $1$ i $2$ w czasie od $t_1$ do $t_2$. Droga $\mathbf{r}(t)$, którą wybiera cząstka jest taka, że całka działania $$ S=\int_{t_1}^{t_2}\mathcal{L}(\mathbf{r}, \dot{\mathbf{r}}, t)\,dt $$ jest minimalna (stacjonarna). $\mathcal{L}$ to lagranżjan układu zdefiniowany jako $$ \mathcal{L}(\mathbf{r}, \dot{\mathbf{r}}, t)=T-U, $$ gdzie $T$ to energia kinetyczna cząstki, a $U$ to jej energia potencjalna.]]></summary></entry></feed>