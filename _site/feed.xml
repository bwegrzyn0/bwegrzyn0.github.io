<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="4.4.1">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2026-01-31T20:45:01+01:00</updated><id>http://localhost:4000/feed.xml</id><title type="html">bwegrzyn0.github.io</title><subtitle>Fizyka i programowanie</subtitle><entry><title type="html">Równanie czasu</title><link href="http://localhost:4000/astronomia%20sferyczna/rownanie-czasu" rel="alternate" type="text/html" title="Równanie czasu" /><published>2026-01-31T00:00:00+01:00</published><updated>2026-01-31T00:00:00+01:00</updated><id>http://localhost:4000/astronomia%20sferyczna/rownanie-czasu</id><content type="html" xml:base="http://localhost:4000/astronomia%20sferyczna/rownanie-czasu"><![CDATA[<h2 id="motywacja">Motywacja</h2>
<p>Okazuje się, że Słońce nie porusza się w ciągu roku po ekliptyce ze stałą prędkością. Wynika to głównie z dwóch czynników: nachylenia ekliptyki oraz ekscentryczności orbity Ziemi. Ponieważ zegary nie są w stanie mierzyć zmiennego czasu, wprowadzono pojęcie <strong>Słońca średniego</strong> (ang. <em>mean Sun</em>), czyli punktu, który porusza się po <em>równiku</em> niebieskim ze stałą prędkością, zakreślając kąt $360\degree$ w ciągu roku zwrotnikowego (od równonocy do równonocy). Kąt godzinny Słońca średniego to czas wskazywany przez nasze zegarki (minus $12^h$ bo $h=0^h$ w chwili górowania). Różnicę między kątem godzinnym Słońca średniego (MS) i Słońca prawdziwego (TS - od <em>true Sun</em>), czyli między czasem Słonecznym średnim a prawdziwym wyraża <strong>równanie czasu</strong>:
$$ \boxed{\tau=h_{MS}-h_{TS}.} $$
W tym artykule wyprowadzimy przybliżone równanie czasu dla Ziemi, zakładając, że zarówno nachylenie ekliptyki, jak i ekscentryczność orbity są na tyle małe, że zezwalają na pewne przybliżenia, które znacznie uproszczą wzory. Wcześniej jednak, przekształcimy równanie czasu korzystając z zależności $\Theta=\alpha+h$, gdzie $\Theta$ to lokalny czas gwiazdowy, a $\alpha$ to rektascencja obiektu o kącie godzinnym $h$:
$$ \tau=\alpha_{TS}-\alpha_{TS}. $$</p>

<h2 id="wkład-nachylenia-ekliptyki">Wkład nachylenia ekliptyki</h2>
<p align="center">
<img src="/assets/images/2026-01-31/rys1.svg" width="500" />
</p>
<p>Korzystając z prostokątego trójkąta sferycznego przedstawionego schematycznie na powyższym rysunku, koła Napiera i reguły SIN-TAAD, otrzymujemy zależność
$$ \cos\varepsilon=\cot\lambda_{TS}\tan\alpha_{TS} \rightarrow \alpha_{TS}=\arctan\left(\cos\varepsilon\tan\lambda_{TS}\right), $$
gdzie $\varepsilon$ oznacza nachylenie ekliptyki, a poprzez $\lambda$ będziemy oznaczać zawsze długość ekliptyczną (mierzoną od punktu Barana, w tym samym kierunku, co rektascensja).</p>

<p>$\varepsilon=23\degree 26’$, a $\cos$ tego kąta jest bardzo bliski $1$. Możemy zapisać więc $\cos\varepsilon$ jako $1-\delta$, gdzie $\delta$ jest małą liczbą. W ogólnym przypadku:
$$ \arctan((1-\delta)x)=\arctan(x-x\delta), $$
a poniewaz $\delta\ll 1$, to $x\delta \ll x$, więc możemy przybliżyć wyrażenie jako
$$ \arctan(x-x\delta)\approx \arctan x- x\delta\frac{d}{dx}(\arctan x). $$
Pochodna to $1/(1+x^2)$, więc
$$ \arctan((1-\delta)x)\approx \arctan x- \frac{x\delta}{1+x^2}. $$
U nas $1-\delta=\cos\varepsilon$, skąd $\delta=1-\cos\varepsilon$, a $x=\tan\lambda_{TS}$, więc
$$ \arctan(\cos\varepsilon\tan\lambda_{TS})= \lambda_{TS}-(1-\cos\varepsilon) \frac{\tan\lambda_{TS}}{1+\tan^2\lambda_{TS}}, $$
a korzystając z tożsamości pitagorejskiej $1+\tan^2 x=\sec^2 x$, rozpisując tangens i skracając, mamy
$$ \lambda_{TS}-(1-\cos\varepsilon) \sin\lambda_{TS}\cos\lambda_{TS}. $$
Z tożsamości trygonometrycznej $\sin x\cos x= \frac{1}{2}\sin 2x$, mamy
$$ \alpha_{TS}\approx \lambda_{TS}- \frac{1-\cos\varepsilon}{2}\sin 2\lambda_{TS}. $$</p>

<h2 id="wkład-ekscentryczności">Wkład ekscentryczności</h2>
<p align="center">
<img src="/assets/images/2026-01-31/rys2.svg" width="500" />
</p>
<p>Wkład ekscentryczności objawia się faktem, że długość ekliptyczna Słońca prawdziwego nie rośnie jednostajnie. Z powyższego rysunku widzimy, że długość ekliptyczna Słońca to $\lambda_{TS}=f-(2\pi-\varpi)$ (kąty wierzchołkowe) $=\varpi+f-2\pi$, gdzie $\varpi$ to <a href="https://en.wikipedia.org/wiki/Longitude_of_periapsis" target="_blank">długość peryhelium</a> orbity Ziemi (kąt między kierunkiem do punktu Barana a kierunkiem do peryhelium), a $f$ to anomalia prawdziwa Ziemi. Punkt w ognisku elipsy to oczywiście Słońce.</p>

<p>Do wyznaczenia anomalii prawdziwej potrzebujemy anomalię mimośrodową $E$, którą możemy obliczyć rozwiązując <em>równanie Keplera</em>:
$$ E-e\sin E=M, $$
gdzie $e$ to mimośród orbity Ziemi, a $M$ to anomalia średnia, która jest zdefiniowana jako
$$ M = \frac{2\pi}{T_a}t_p, $$
gdzie $T_a$ to rok anomalistyczny, czyli czas od peryhelium do peryhelium, a $t_p$ to czas od ostatniego przejścia przez peryhelium. Możemy powiązać ją z rektascencją Słońca średniego, która dana jest wzorem
$$ \alpha_{MS} = \frac{2\pi}{T_z}t, $$
gdzie $T_z$ to rok zwrotnikowy (od równonocy wiosennej do równonocy wiosennej), a $t$ to czas od ostatniej równonocy wiosennej. W naszym przypadku możemy założyć, że $T_z\approx T_a=T$. Z tego powodu $\alpha_{MS}$ i $M$ rosną w tym samym tempie, tzn. muszą być równe z dokładnością co do stałej. Wiemy ponadto, że w chwili, gdy Ziemia jest w perygeum, czyli $M=0$, $\alpha_{MS}$ będzie równe w przybliżeniu $\varpi$ - jeśli założymy, że nachylenie równika i ekscentryczność (w tym przypadku) są pomijanie małe, co jest prawdą w przypadku Ziemi. Mamy wtedy
$$ \alpha_{MS}=M+\varpi. $$</p>

<p>Wracając do równania Keplera, przybliżymy jego rozwiązanie iteracją prostą. Ponieważ orbita Ziemi jest mało eliptyczna, czyli $e\approx 0$, możemy oszacować początkową wartość $E$ jako
$$ E_0=M+e\sin E_0\approx M. $$
Pierwsza iteracja daje nam
$$ E_1=M+e\sin M\approx E, $$
na czym przystaniemy, ponieważ będziemy pomijać wyrazy rzędu $O(e^2)$. Anomalię prawdziwą możemy wyznaczyć ze wzoru:
$$ \sin f= \sqrt{1-e^2}\frac{\sin E}{1-e\cos E}. $$
Ponieważ pomijamy wyrazy rzędu $O(e^2)$, $\sqrt{1-e^2}\approx 1$, a drugi wyraz w mianowniku jest mały, więc możemy przybliżyć:
$$ \sin f \approx \sin E(1+e\cos E) \rightarrow f=\arcsin\left((1+e\cos E)\sin E\right). $$
Z podobną sytuacją spotkaliśmy się wcześniej, lecz z tangensem. Postąpimy podobnie:
$$ \arcsin\left((1+\delta)\sin{x}\right)\approx \arcsin\sin x + \frac{1}{\sqrt{1-\sin^2 x}}\delta\sin x=x+ \frac{\delta\sin x}{\cos x}, $$
a u nas $x=E$ i $\delta=e \cos E$, więc
$$ f \approx E + e\sin E. $$
Wstawiając $E(M)$:
$$ f= M+e\sin M+e\sin\left(M+e\sin M\right). $$
Jeśli przybliżylibyśmy powyższego sinusa, otrzymalibyśmy wyrazy rzędu $O(e^2)$, więc pominiemy po prostu drugi wyraz w jego argumencie, co daje
$$ f\approx M+2e\sin M. $$</p>

<p>Wracając do długości Słońca prawidzwego, mamy
$$ \lambda_{TS}\approx \varpi+M+2e\sin M-2\pi. $$</p>

<h2 id="przybliżona-forma-równania-czasu">Przybliżona forma równania czasu</h2>
<p>Wszystkie wyniki możemy wstawić teraz do równania czasu:
$$ \tau \approx \varpi+M+2e\sin M-2\pi- \frac{1-\cos\varepsilon}{2}\sin 2(\varpi+M+2e\sin M-\pi)-\alpha_{MS}. $$
Pamiętając, że $M=\alpha_{MS}-\varpi=2\pi+\alpha_{MS} -\varpi $ (dodanie kąta pełnego nic nie zmienia, a uprości wyrażenie), wiele wyrazów się skraca i upraszcza:
$$ \tau= 2e\sin (\alpha_{MS}-\varpi) - \frac{1-\cos\varepsilon}{2}\sin 2(\alpha_{MS}+2e\sin M), $$
gdzie wszystkie kąty wyrażone są oczywiście w radianach (ze względu na stosowane przybliżenia). Ponieważ $e$ jest małe, możemy pominąć drugi wyraz wewnątrz drugiego sinusa:
$$ \tau\approx  2e\sin (\alpha_{MS}-\varpi) - \frac{1-\cos\varepsilon}{2}\sin 2\alpha_{MS}. $$
Ostatecznie $\alpha_{MS}=2\pi t/T$, więc
$$ \boxed{\tau = 2e\sin ( 2\pi\frac{t}{T}-\varpi) - \frac{1-\cos\varepsilon}{2}\sin \left(4\pi \frac{t}{T}\right).} $$
Wynik jest wyrażony w radianach, więc przekształcamy go na godziny mnożąc razy $12^h/\pi$.</p>

<p>Dla Ziemi $\varepsilon=23\degree 26’$, $e=0.0167$ (są małe, więc nasze przybliżenia będą prawidłowe), $\varpi = 283\degree$ oraz $T=365.25^d$. Jeśli wstawimy te dane do powyższego wzoru i zależność $\tau(t)$ umieścimy na wykresie, otrzymamy następujący rezultat:</p>
<p align="center">
<img src="/assets/images/2026-01-31/wykres.svg" width="800" />
</p>
<p>Chwila $t=0$ odpowiada równonocy wiosennej, która ma przeważnie miejsce 80 dni po 1 stycznia, więc wykres został przesunięty tak, aby zaczynał się z początkiem roku.</p>

<p>Można również postąpić na odwrót: w ciągu roku prowadzić obserwacje równania czasu, a następnie przeprowadzić <a href="https://bwegrzyn0.github.io/narz%C4%99dzia%20matematyczne/transformacja-fouriera" target="_blank">transformację Fouriera</a> otrzymanej funkcji - możemy wyznaczyć wtedy $e$, $\varepsilon$ oraz $\varpi$.</p>]]></content><author><name></name></author><category term="Astronomia sferyczna" /><summary type="html"><![CDATA[Motywacja Okazuje się, że Słońce nie porusza się w ciągu roku po ekliptyce ze stałą prędkością. Wynika to głównie z dwóch czynników: nachylenia ekliptyki oraz ekscentryczności orbity Ziemi. Ponieważ zegary nie są w stanie mierzyć zmiennego czasu, wprowadzono pojęcie Słońca średniego (ang. mean Sun), czyli punktu, który porusza się po równiku niebieskim ze stałą prędkością, zakreślając kąt $360\degree$ w ciągu roku zwrotnikowego (od równonocy do równonocy). Kąt godzinny Słońca średniego to czas wskazywany przez nasze zegarki (minus $12^h$ bo $h=0^h$ w chwili górowania). Różnicę między kątem godzinnym Słońca średniego (MS) i Słońca prawdziwego (TS - od true Sun), czyli między czasem Słonecznym średnim a prawdziwym wyraża równanie czasu: $$ \boxed{\tau=h_{MS}-h_{TS}.} $$ W tym artykule wyprowadzimy przybliżone równanie czasu dla Ziemi, zakładając, że zarówno nachylenie ekliptyki, jak i ekscentryczność orbity są na tyle małe, że zezwalają na pewne przybliżenia, które znacznie uproszczą wzory. Wcześniej jednak, przekształcimy równanie czasu korzystając z zależności $\Theta=\alpha+h$, gdzie $\Theta$ to lokalny czas gwiazdowy, a $\alpha$ to rektascencja obiektu o kącie godzinnym $h$: $$ \tau=\alpha_{TS}-\alpha_{TS}. $$]]></summary></entry><entry><title type="html">Wyznaczanie współrzędnych węzłów Księżyca</title><link href="http://localhost:4000/astronomia%20sferyczna/wyznaczanie-wspolrzednych-wezlow-ksiezyca" rel="alternate" type="text/html" title="Wyznaczanie współrzędnych węzłów Księżyca" /><published>2026-01-28T00:00:00+01:00</published><updated>2026-01-28T00:00:00+01:00</updated><id>http://localhost:4000/astronomia%20sferyczna/wyznaczanie-wspolrzednych-wezlow-ksiezyca</id><content type="html" xml:base="http://localhost:4000/astronomia%20sferyczna/wyznaczanie-wspolrzednych-wezlow-ksiezyca"><![CDATA[<p>Naszym celem jest wyznaczenie aktualnej rektascensji i deklinacji węzłów Księżyca na podstawie zdjęcia Księżyca z widocznymi gwiazdami. Wiele takich obserwacji w ciągu roku pozwoli wyznaczyć tempo precesji węzłów Księżyca.</p>

<h2 id="wyznaczanie-współrzędnych-ekliptycznych-księżyca">Wyznaczanie współrzędnych ekliptycznych Księżyca</h2>
<p>Mając dane współrzędne Księżyca, $(\alpha, \delta)$ i nachylenie ekliptyki $\varepsilon$, możemy wyznaczyć współrzędne równikowe Księżyca w układzie współrzędnych ekliptycznych, korzystając z trójkąta sferycznego przedstawionego (schematycznie) na poniższym rysunku.</p>

<p align="center">
<img src="/assets/images/2026-01-28/sfer1.svg" width="500" /> <br /> <br />
<em>BN - biegun niebieski, BE - biegun ekliptyczny</em>
</p>

<p>Z twierdzenia cosinusów:
$$ \sin\beta=\cos\varepsilon\sin\delta-\sin\varepsilon\cos\delta\sin\alpha, $$
a z twierdzenia sinusów:
$$ \cos\lambda= \frac{\cos\alpha \cos\delta}{\cos\beta}. $$</p>

<h2 id="wyznaczanie-współrzędnych-ekliptycznych-węzłów">Wyznaczanie współrzędnych ekliptycznych węzłów</h2>

<p align="center">
<img src="/assets/images/2026-01-28/sfer2.svg" width="500" /> 
</p>

<p>Orbita Księżyca, która zakładamy, że jest w przybliżeniu kołowa ($e\approx 0.0549$), jest nachylona pod kątem $i$ do ekliptyki. Naszym celem jest wyznaczenie $\lambda_w$ (węzła wstępującego). Z <a href="https://en.wikipedia.org/wiki/Spherical_trigonometry#Napier's_rules_for_right_spherical_triangles" target="_blank">koła Napiera</a> dla prostokątnego trójkąta sferycznego schematycznie przedstawionego na powyższym rysunku mamy:
$$ \sin(\lambda-\lambda_w)=\cot{i}\tan{\beta}, $$
co wystarcza do obliczenia $\lambda_w$ znając $\lambda$, $\beta$ oraz $i$. Węzeł zstępujący będzie miał oczywiście współrzędną $\lambda_w+180\degree$. Szerokość ekliptyczna obu węzłów to z definicji $\beta=0\degree$.</p>

<p>Korzystając z trójkąta sferycznego z wcześniejszego rysunku, możemy wyznaczyć rektascensję i deklinację węzłów. Z twierdzenia cosinusów:
$$ \sin\delta_w=\cos\varepsilon\sin\beta_w+\sin\varepsilon\cos\beta_w\sin\lambda_w, $$
co po wstawieniu $\beta=0\degree$ daje
$$ \sin\delta_w=\sin\varepsilon\sin\lambda_w, $$
a z twierdzenia sinusów:
$$ \cos\alpha_w=- \frac{\cos\lambda_w\cos\beta_w}{\cos\delta_w}=- \frac{\cos\lambda_w}{\cos\delta_w}. $$
Dla węzła zstępującego podstawiamy $\lambda_w\rightarrow \lambda_w+180\degree$, co daje nam
$$ \sin\delta_z=-\sin\delta_w, $$
więc $\delta_w=-\delta_z$ oraz
$$ \cos\alpha_z=-\cos\alpha_w, $$
więc $\alpha_z=\alpha_w+180\degree$, zatem jest on dokładnie po przeciwnej stronie sfery niebieskiej.</p>

<h2 id="obserwacje">Obserwacje</h2>

<p align="center">
<img src="/assets/images/2026-01-28/obs.jpg" width="500" />
<img src="/assets/images/2026-01-28/wyzn.jpg" width="500" />
</p>
<p>Powyżej znajduje się zdjęcie, na którego podstawie wyznaczamy współrzędne Księżyca oraz jego przybliżony fragment. Na zdjęciu widzimy m. in. Plejady (M45) - bardzo blisko Księżyca, Byka, Oriona, Woźnicę, Wieloryba, fragment Perseusza. Znaleziono 2 pary gwiazd, takie, że jeśli poprowadzimy przez nie prostą, to przechodzi ona w dobrym przybliżeniu przez środek tarczy Księżyca. Ich przecięcie w atlasie będzie wtedy punktem o szukanych współrzędnych równikowych.</p>
<p align="center">
<img src="/assets/images/2026-01-28/atlas.jpg" width="500" />
</p>
<p>Wyznaczając współrzędne pogrubionego punktu na powyższym zdjęciu otrzymujemy:
$$ (\alpha, \delta)=(3^h37^m, 24\degree 20’), $$
co daje praktycznie idealną zgodność w porównaniu z danymi z programu Stellarium.</p>

<p>Korzystając ze wcześniejszych wzorów wyznaczamy współrzędne ekliptyczne Księżyca:
$$ (\lambda, \beta)=(57\degree 43’, 4\degree 49’), $$
gdzie przyjąłem $\varepsilon=23\degree 26’$.</p>

<p>Przyjmując $i=5\degree 09’$, mamy:
$$ \lambda_w=348\degree 23’ $$
i przekształcając układy współrzędnych:
$$ \boxed{(\alpha_w, \delta_w)=(23^h 17^m, -4\degree 35’),} $$
gdzie wzięliśmy wartość funkcji $\arccos$ plus $180\degree$, aby być w odpowiedniej ćwiartce układu współrzędnych. Mamy również:
$$ \boxed{(\alpha_z, \delta_z)=(11^h 17^m, 4\degree 35’).} $$
Porównując to ze współrzędnymi Księżyca, kiedy ostatni raz znalazł się w węźle (dane z programu Stellarium), różnica w rektascensji to około $10’$, a w deklinacji $1\degree$. Tak duża rozbieżność w deklinacji może wynikać np. z przybliżenia orbity Księżyca jako okręgu, co nie jest prawdą i może wprowadzić taką niedokładność do obliczeń. Efekt precesji węzłów nie powinien grać tutaj bardzo dużej roli, biorąc pod uwagę krótki czas od ostatniego węzła oraz to, że wpływa on o wiele znaczniej na rektasencję węzłów.</p>]]></content><author><name></name></author><category term="Astronomia sferyczna" /><summary type="html"><![CDATA[Naszym celem jest wyznaczenie aktualnej rektascensji i deklinacji węzłów Księżyca na podstawie zdjęcia Księżyca z widocznymi gwiazdami. Wiele takich obserwacji w ciągu roku pozwoli wyznaczyć tempo precesji węzłów Księżyca.]]></summary></entry><entry><title type="html">Prawa Keplera</title><link href="http://localhost:4000/mechanika/prawa-keplera" rel="alternate" type="text/html" title="Prawa Keplera" /><published>2026-01-26T00:00:00+01:00</published><updated>2026-01-26T00:00:00+01:00</updated><id>http://localhost:4000/mechanika/prawa-keplera</id><content type="html" xml:base="http://localhost:4000/mechanika/prawa-keplera"><![CDATA[<h2 id="problem-dwóch-ciał">Problem dwóch ciał</h2>
<p>Rozważmy dwa ciała oddziałujące ze sobą klasycznym potencjałem grawitacyjnym, tzn. ich energia potencjalna wzajemnych oddziaływań to
$$ U(r)= -\frac{Gm_1m_2}{r}, $$
gdzie wprowadzamy oznaczenia $ \mathbf{r}\equiv \mathbf{r_1}- \mathbf{r_2}$, $ \mathbf{r_1}$ - wektor wodzący ciała o masie $m_1$ i analogicznie dla $m_2$. Zapiszemy lagranżjan dla układu:
$$ \mathcal{L} = \frac{1}{2}m_1v_1^2+ \frac{1}{2}m_2 v_2^2+ \frac{Gm_1m_2}{r}, $$
gdzie $v_1=|\dot{ \mathbf{r}}_1|$ i analogicznie dla 2.</p>

<p>Oznaczymy jako $\mathbf{R}$ wektor wodzący środka masy dwóch ciał, który jest zdefiniowany jako
$$ \mathbf{R}= \frac{1}{M}\left(m_1 \mathbf{r_1}+m_2 \mathbf{r_2}\right), $$
gdzie $M=m_1+m_2$. Powyższe równanie i definicja $ \mathbf{r}$ tworzą układ dwóch równań, które możemy rozwiązać, aby otrzymać $ \mathbf{r_1}$ i $ \mathbf{r_2}$:
$$ \begin{cases} \mathbf{r_1} = \mathbf{R} + \frac{m_2}{M} \mathbf{r} \\ \mathbf{r_2}= \mathbf{R} - \frac{m_1}{M} \mathbf{r}. \end{cases} $$
Obliczając pochodne i wstawiając do lagranżjanu otrzymujemy:
$$ \mathcal{L} = \frac{1}{2}m_1\left(\mathbf{\dot{R}} + \frac{m_2}{M} \mathbf{\dot{r}}\right)^2+ \frac{1}{2}m_2 \left(\mathbf{\dot{R}} - \frac{m_1}{M} \mathbf{\dot{r}}\right)^2+ \frac{Gm_1 m_2}{r}. $$
Po rozpisaniu i wymnożeniu nawiasów środkowe wyrazy się skracają, co pozostawia nas z 
$$ \mathcal{L} = \frac{1}{2}M\mathbf{\dot{R}}^2+ \frac{1}{2} \frac{m_1 m_2}{M} \mathbf{\dot{r}}^2+ \frac{Gm_1m_2}{r}. $$
Widzimy, że ruch możemy rozpatrywać jako ruch środka masy (jednostajny i prostoliniowy) oraz ruch masy zredukowanej $\mu\equiv m_1m_2/M$ wokół środka masy. Iloczyn $m_1m_2$ możemy wyrazić jako $\mu M$, a wybierając inercjalny układ odniesienia związany ze środkiem masy, czyli $ \mathbf{\dot{R}}=0$, lagranżjan przyjmie najprostszą postać
$$ \mathcal{L} = \frac{1}{2}\mu \mathbf{\dot{r}}^2+ \frac{GM\mu}{r}. $$
Wektor $ \mathbf{\dot{r}}$ możemy rozdzielić na składową radialną i styczną, a z twierdzenia Pitagorasa $ \mathbf{\dot{r}}^2=\dot{r}^2+r^2\dot{\theta}^2$, gdzie $\theta$ to kąt azymutalny tworzony przez wektor $ \mathbf{r}$ z pewnym kierunkiem odniesienia, a więc
$$ \mathcal{L} = \frac{1}{2}\mu \dot{r}^2 + \frac{1}{2}\mu r^2\dot{\theta}^2+ \frac{GM\mu}{r}. $$
Lagranżjan nie zależy od kąta biegunowego, więc moment pędu z nim związany jest równy zero ($ L_\phi=\partial\mathcal{L}/\partial \dot{\phi}=0$). Z tego powodu ruch odbywa się w jednej płaszczyźnie. Zachodzi również zależność
$$ L_\theta= \frac{\partial \mathcal{L}}{\partial \dot{\theta}}=\mu r^2\dot{\theta}=const. $$
która wynika bezpośrednio z <a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-2-zasada-hamiltona" target="_blank">równania Eulera-Lagrange’a</a> dla współrzędnej $\theta$.</p>

<h2 id="pierwsze-prawo-keplera">Pierwsze prawo Keplera</h2>
<p>Chcielibyśmy znaleźć teraz ogólne wyrażenie na kształt toru cząstki. W tym celu naszym punktem wyjścia nie będzie równanie ruchu wynikające bezpośrednio z równania Eulera-Lagrange’a, a zasada zachowania energii. Zamieniając drugi znak plus na minus w lagranżjanie otrzymamy całkowitą energię:
$$ E=\frac{1}{2}\mu \dot{r}^2 + \frac{1}{2}\mu r^2\dot{\theta}^2- \frac{GM\mu}{r}. $$
Korzystając z zachowania momentu pędu (gdzie $L_\theta$ to od teraz po prostu $L$):
$$ \dot{\theta}= \frac{L}{\mu r^2}, $$
oraz z reguły łańcuchowej
$$ \dot{r}= \frac{dr}{d\theta} \dot{\theta}= \frac{L}{\mu r^2} \frac{dr}{d\theta}. $$
Wstawiając to do energii otrzymujemy
$$ \frac{1}{2}\mu \left( \frac{L}{\mu r^2} \frac{dr}{d\theta} \right)^2=E- \frac{1}{2}\mu r^2 \left( \frac{L}{mr^2}\right)^2+ \frac{GM\mu}{r}. $$
Przekształcając,
$$ \frac{L}{\mu r^2} \frac{dr}{d\theta}= \sqrt{ \frac{2}{\mu}\left(E- \frac{1}{2}\mu r^2 \left( \frac{L}{\mu r^2}\right)^2+ \frac{GM\mu}{r}\right)}, $$
separując zmienne i całkując:
$$ \theta=\int \frac{L\,dr}{\mu r^2 \sqrt{ \frac{2}{\mu}\left(E-\frac{L^2}{2\mu r^2}+ \frac{GM\mu}{r}\right)}}. $$
Widzimy, że mamy wiele wyrazów postaci $1/r$, a $dr/r^2=-d(1/r)$. Dlatego wykonamy podstawienie $u=-1/r$, co da nam
$$ \theta=-\int \frac{L\,du}{\mu \sqrt{ \frac{2}{\mu}\left(E-\frac{L^2}{2\mu} u^2- GM\mu u\right)}}. $$
Wyrażenie pod pierwiastkiem dopełnimy do kwadratu:
$$ E-\frac{L^2}{2\mu} u^2- GM\mu u=E+ \frac{G^2 M^2 \mu^3}{2L^2}- \left( \frac{L}{\sqrt{2\mu}}u+ \frac{GM\mu^{3/2}}{L\sqrt{2}}\right)^2, $$
więc
$$ \theta=-\int\frac{L\,du}{\mu \sqrt{ \frac{2}{\mu}\left(E+ \frac{G^2 M^2 \mu^3}{2L^2}- \left( \frac{L}{\sqrt{2\mu}}u+ \frac{GM\mu^{3/2}}{L\sqrt{2}}\right)^2\right)}}. $$
Podstawimy
$$ v=\frac{1}{\sqrt{E+ \frac{G^2 M^2 \mu^3}{2L^2}}}\left(\frac{L}{\sqrt{2\mu}}u+ \frac{GM\mu^{3/2}}{L\sqrt{2}}\right), $$
skąd
$$ \theta=-\int \frac{L}{\sqrt{2\mu\left(E+ \frac{G^2 M^2 \mu^3}{2L^2}\right)}} \frac{1}{\sqrt{1-v^2}} \frac{\sqrt{2\mu\left(E+ \frac{G^2 M^2 \mu^3}{2L^2}\right)}\,dv}{L}=-\int \frac{dv}{\sqrt{1-v^2}}=\arccos{v}+\theta_0, $$ 
gdzie $\theta_0$ to stała całkowania. Przekształcając i wstawiając definicję $v$ i $u$:
$$ r= \frac{p}{1-e\cos\left(\theta-\theta_0\right)}, $$
gdzie $p$ wynosi
$$ \boxed{p= \frac{L^2}{GM\mu^2}} $$
oraz
$$ \boxed{e= \sqrt{1+ \frac{2EL^2}{G^2 M^2 \mu^3}}.} $$
Równanie to jest oczywiście definicją elipsy o mimośrodzie $e$ i <em>semilatus rectum</em> $p$ we współrzędnych biegunowych. W ognisku elipsy znajduje się zatem środek masy dwóch ciał. Jeśli chcemy, aby $\theta=0$ w perygeum (najniższym punkcie orbity), mianownik musi być jak największy, więc $\cos\theta_0$ musi wynosić $-1$, skąd $\theta_0=\pi$. Wtedy
$$ \boxed{r= \frac{p}{1+e\cos\theta}.} $$</p>

<p>W przypadku ciał Układu Słonecznego, $m_1\gg m_2$, gdzie $m_1$ to masa Słońca, a $m_2$ to masa planety. Wtedy $M=m_1+m_2\approx m_1$, $\mu\approx m_2$, a środek masy układu leży w Słońcu, zatem Słońce leży w ognisku orbity planety. Daje nam to <strong>I prawo Keplera</strong>:</p>
<blockquote>
  <p><strong>Wszystkie planety poruszają się po elipsach ze Słońcem w jednym z ognisk.</strong></p>
</blockquote>

<h2 id="drugie-prawo-keplera">Drugie prawo Keplera</h2>
<p align="center">
<img src="/assets/images/2026-01-26/2prawokeplera.svg" width="500" />
</p>
<p>Obliczmy, jakie pole elipsy zakreśla wektor wodzący ciała w przedziale czasu $dt$. Z powyższego rysunku widzimy, że zakreślone pole to w przybliżeniu pole sektora okręgu o promieniu $r$ i kącie rozwarcia $d\theta$, ponieważ $r(\theta+d\theta)\approx r(\theta)$. Pole takie wyraża się wzorem
$$ dA= \frac{1}{2}r^2\,d\theta. $$
Dzieląc przez $dt$ otrzymamy:
$$ \dot{A}= \frac{1}{2}r^2\dot{\theta}= \frac{1}{2}r^2 \frac{L}{\mu r^2}= \frac{L}{2\mu}=const.$$
ponieważ jak przekonaliśmy się wcześniej,
$$ L=\mu r^2\dot{\theta}=const. $$
Fakt, że wielkość $\dot{A}$ jest stała, jest równoważny z <strong>II prawem Keplera</strong>:</p>
<blockquote>
  <p><strong>W jednakowych przedziałach czasu wektor wodzący planety zakreśla jednakowe pole powierzchni.</strong></p>
</blockquote>

<h2 id="trzecie-prawo-keplera">Trzecie prawo Keplera</h2>
<h3 id="pierwsza-metoda">Pierwsza metoda</h3>
<p>Jak wyprowadziliśmy wcześniej, 
$$ \frac{dA}{dt}= \frac{L}{2\mu}. $$
Możemy rodzielić zmienne i pocałkować obustronnie:
$$ \int dA = \int \frac{L}{2\mu}\,dt. $$
Jeśli pocałkujemy po przedziale $t\in\langle 0,P\rangle$, gdzie $P$ to okres orbity, to całka po $dA$ to po prostu pole całej elipsy, które wynosi $\pi ab$, gdzie $a$ to półoś wielka, a $b$ to półoś mała:
$$ \pi ab= \frac{L}{2\mu}P. $$
Półoś mała elipsy to
$$ b=a\sqrt{1-e^2}. $$
Jak obliczyliśmy wcześniej,
$$ p= \frac{L^2}{GM\mu^2}, $$
więc
$$ L=\mu\sqrt{GMp}. $$
<em>Semilatus rectum</em> elipsy to
$$ p=a(1-e^2), $$
więc łącząc to wszystko:
$$ \pi a^2\sqrt{1-e^2}= \frac{\mu \sqrt{GMa(1-e^2)}}{2\mu}P. $$
Podnosząc obustronnie do kwadratu i skracając wyrazy otrzymujemy
$$ \boxed{P^2 = \frac{4\pi^2}{GM}a^3,} $$
więc
$$ \boxed{P^2\propto a^3.} $$
<strong>III prawo Keplera</strong> brzmi zatem następująco:</p>
<blockquote>
  <p><strong>Kwadraty okresów orbitalnych planet mają się do siebie jak sześciany półosi wielkich orbit tych planet.</strong></p>
</blockquote>

<h3 id="druga-metoda">Druga metoda</h3>
<p>Istnieje inna metoda wyprowadzenia III prawa Keplera, opierająca się na podobieństwie mechanicznym.</p>

<p>Zauważmy, że pomnożenie lagranżjanu przez stały czynnik nie zmienia w żaden sposób równań ruchu, ponieważ jeśli do równania Eulera-Lagrange’a wstawimy $a\mathcal{L}$ zamiast $\mathcal{L}$, stały czynnik $a$ skraca się.</p>

<p>Zauważmy teraz, że grawitacyjna energia potencjalna jest funkcją jednorodną stopnia $k=-1$, tzn.
$$ U(\alpha r)= \alpha^{k} U(r). $$
Jeśli dokonamy zamiany zmiennych, tak, że $r$ zamieniamy na $\alpha r$, a czas zamieniamy na $\beta t$, gdzie $\beta$ to inna stała, wszystkie prędkości zostaną pomnożone przez czynnik $\alpha/\beta$, energie kinetyczne ($\propto v$) razy $\alpha^2/\beta^2$, a energia potencjalna razy $1/\alpha$. Da nam to lagranżjan
$$ \mathcal{L}= \frac{\alpha^2}{\beta^2}T- \frac{1}{\alpha}U. $$
Aby równania ruchu były nienaruszone, musimy być w stanie wyciągnąć stały czynnik przed nawias, co jest możliwe tylko wtedy, gdy
$$ \frac{\alpha^2}{\beta^2}= \frac{1}{\alpha} $$
lub równoważnie:
$$ \alpha^3=\beta^2. $$</p>

<p>Rozważymy teraz dwie cząstki poruszające się na dwóch geometrycznie podobnych torach. Na podstawie wcześniejszego rozumowania możemy stwierdzić, że czasy ruchu na tych torach mają się do siebie jak
$$ \frac{t_2}{t_1}=\left( \frac{l_2}{l_1}\right)^{3/2}, $$
gdzie $l$ to miara liniowych rozmiarów toru. Miarą liniowych rozmiarów toru jest półoś wielka, a czasem ruchu jest okres orbitalny, więc powyższe stwierdzenie jest równoważne z III prawem Keplera.</p>]]></content><author><name></name></author><category term="Mechanika" /><summary type="html"><![CDATA[Problem dwóch ciał Rozważmy dwa ciała oddziałujące ze sobą klasycznym potencjałem grawitacyjnym, tzn. ich energia potencjalna wzajemnych oddziaływań to $$ U(r)= -\frac{Gm_1m_2}{r}, $$ gdzie wprowadzamy oznaczenia $ \mathbf{r}\equiv \mathbf{r_1}- \mathbf{r_2}$, $ \mathbf{r_1}$ - wektor wodzący ciała o masie $m_1$ i analogicznie dla $m_2$. Zapiszemy lagranżjan dla układu: $$ \mathcal{L} = \frac{1}{2}m_1v_1^2+ \frac{1}{2}m_2 v_2^2+ \frac{Gm_1m_2}{r}, $$ gdzie $v_1=|\dot{ \mathbf{r}}_1|$ i analogicznie dla 2.]]></summary></entry><entry><title type="html">Rozkład Bernoulliego i Poissona w astronomii sferycznej</title><link href="http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej" rel="alternate" type="text/html" title="Rozkład Bernoulliego i Poissona w astronomii sferycznej" /><published>2026-01-18T00:00:00+01:00</published><updated>2026-01-18T00:00:00+01:00</updated><id>http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej</id><content type="html" xml:base="http://localhost:4000/astronomia%20sferyczna/rozklad-bernoulliego-i-poissona-w-astronomii-sferycznej"><![CDATA[<h2 id="rozkład-bernoulliego-dwumianowy">Rozkład Bernoulliego (dwumianowy)</h2>
<p>Najprostszym przykładem ilustrującym ten rozkład jest rzut monetą. Niech prawdopodobieństwo wyrzucenia reszki wynosi $p$, a prawdopodobieństwo wyrzucenia orła - $1-p$ (jeśli $p=1/2$, moneta jest ,,uczciwa’’, a w przeciwnym przypadku jest ,,stronnicza’’). Niech będzie w sumie $N$ rzutów. Interesuje nas prawdopodobieństwo wyrzucenia reszki $k$ razy.</p>

<p>Rozważmy pewną sekwencję rzutów (permutację), w której reszka wypadła $k$ razy. Prawdopodobieństwo, że reszka wypadnie dokładnie $k$ razy, a orzeł dokładnie $N-k$ (bo suma rzutów to $N$) to z podstawowego rachunku prawdopodobieństwa
$$ p^k(1-p)^{N-k}. $$
Jest to prawdobodobieństwo, że trafiona przez nas sekwencja rzutów ma akurat $k$ reszek i $N-k$ orłów. Wszystkich takich możliwych sekwencji jest tyle, na ile sposobów możemy wybrać $k$ rzutów z $N$ rzutów, czyli
$$ {N\choose k}. $$
Z tego powodu całkowite prawdopodobieństwo zwiększa się o ten czynnik. Wynosi ono:
$$ \boxed{p_k = {N\choose k} p^k (1-p)^{N-k}.} $$
Jest to szukany przez nas <strong>rozkład dwumianowy (Bernoulliego)</strong>.</p>

<h3 id="przykładowe-zastosowanie-w-astronomii">Przykładowe zastosowanie w astronomii</h3>
<p><strong>Problem:</strong> Na niebie jest około $6000$ gwiazd widocznych gołym okiem. Jakie jest prawdopodobieństwo, że tylko dwie z nich znajdą się nie dalej niż $10’’$ (sekund kątowych)? Zakładamy, że gwiazdy są rozmieszone na całej sferze niebieskiej losowo i niezależnie od siebie oraz nie są związane fizycznie. (32 OA, II etap, zadanie 2)</p>

<p>W tym przypadku nasz jeden rzut monetą to sprawdzenie jednej pary gwiazd, a wylosowanie reszki to ich wzajemne położenie bliższe niż $10’’$. Wyznaczmy najpierw prawdopodobieństwo, że dwie gwiazdy znajdą się w odległości mniejszej niż $10’’$. Kąt bryłowy opisany przez stożek o kącie rozwarcia $\theta$ (w radianach) to
$$ \Omega=2\pi(1-\cos\theta)\approx \pi\theta^2, $$
gdzie przybliżenie jest prawdziwe, jeśli $\theta$ jest małe. $10’’$ jest o wiele mniejsze niż $1$ rad, więc przybliżenie będzie słuszne. Cała sfera niebieska obejmuje kąt $4\pi$, więc szukane prawdopodobieństwo to
$$ p= \frac{\Omega}{4\pi}= \frac{\theta^2}{4}. $$
Wstawiając dane otrzymujemy 
$$ p\approx 5.9 \times 10^{-10}. $$
Wszystkich par na niebie jest 
$$ N_2={6000\choose 2}= \frac{6000!}{2!\cdot 5998!}= \frac{6000\cdot5999}{2}\approx \frac{6000^2}{2}=1.8 \times 10^{7}. $$
Wstawiając to wszystko do rozkładu Bernoulliego z $k=1$ (tylko jedna para) dostajemy
$$ p_1 = N_2 p (1-p)^{N_2-1} $$
(${N_2\choose 1}=N_2$).
Ponieważ $p$ jest małe, możemy przybliżyć $(1+x)^\alpha\approx 1+\alpha x$, $N_2-1\approx N_2$:
$$ p_1 \approx N_2 p(1-N_2p). $$
Wstawiając dane liczbowe dostajemy
$$ p_1\approx 1.1\%. $$</p>

<h2 id="rozkład-poissona">Rozkład Poissona</h2>
<p>W tym przypadku postać tego rozkładu będzie motywowana następującym problemem.</p>

<p><strong>Problem:</strong> Pewnej nocy prowadzono obserwacje meteorów. W kącie bryłowym o rozwarciu $45\degree$ w otoczeniu zenitu w ciągu godziny zaobserwowano średnio $n=6$ meteorów. Zakładając, że rozbłysk meteoru jest zjawiskiem losowym zachodzącym z tym samym prawdopodobieństwem dla całej sfery niebieskiej, oblicz prawdopodobieństwo, że w ciągu godziny w podanym kącie bryłowym a) pojawi się co najmniej jeden meteor, b) nie pojawi się żaden, c) pojawi się ich dokładnie 6. (30 OA, II etap, zadanie 2)</p>

<p>Podzielmy czas $t=1$h na $N$ interwałów o długości $\Delta t=t/N$ każdy. Załóżmy, że jak $N\to\infty$, prawdopodobieństwo, że w ciągu tego samego interwału zajdą 2 rozbłyski meteoru jest pomijalnie małe. Oznacza to, że ponownie mamy rzut monetą, tym razem dla rozbłysków. Niech prawdopodobieństwo, że rozbłysk zajdzie w rozpatrywanym kącie bryłowym w interwale $\Delta t$ wynosi $p$. Interwałów czasu mamy $N$, czyli $N$ ,,rzutów’’, a rozbłysków niech będzie $k$. Wstawiając to do rozkładu Bernoulliego otrzymujemy prawdopodobieństwo, że w czasie $t$ w rozpatrywanym kącie bryłowym zajdzie dokładnie $k$ rozbłysków:
$$ p_k= {N\choose k} p^k (1-p)^{N-k}. $$
Weźmy teraz granicę jak $N\to\infty$, czyli przedziały czasu $\Delta t$ stają się bardzo małe oraz $k\ll N$ (stąd $N-k\approx N$). Jeśli rozpiszemy symbol Newtona otrzymamy:
$$ {N\choose k}= \frac{N(N-1)\cdots (N-k+1)}{k!} \approx \frac{N^k}{k!}, $$
bo $k\ll N$.</p>

<p>Zajmiemy się teraz prawdopodobieństwem. Ponieważ każdy interwał czasu jest równy i rozbłyski są w pełni losowe, prawdopodobieństwo, że rozbłysk zajdzie akurat w tym interwale w kącie bryłowym $\Omega$ to
$$ p = \frac{n}{N}, $$ 
gdzie, jak pamiętamy, $n$ to średnia liczba rozbłysków na godzinę. Wstawiając to do rozkładu otrzymujemy
$$ p_k\approx \frac{N^k}{k!} \frac{n^k}{N^k}(1-p)^N= \frac{ n^k}{k!}(1-\frac{n}{N})^N.$$
Ponieważ $N\to\infty$, wyrażenie w nawiasie z potęgą rozpozajemy jako jedną z definicji $e^{-n}$, zatem:
$$ p_k= \frac{n^k}{k!}e^{-n}. $$
Prawdopodobieństwo z podpunktu a) to $1-P(\text{nie pojawi się żaden meteor})=1-p_0$, czyli
$$ p_a=1-e^{-6}=99.75\%. $$
Od razu wynika stąd odpowiedź do podpunktu b), $p_b=0.25\%$. Dla podpunktu c):
$$ p_c=p_6\approx 16\%. $$</p>

<p>Jak wyprowadziliśmy wyżej na przykładzie, <strong>rozkład Poissona</strong>, opisujący prawdopodobieństwo zajścia $k$ wydarzeń, które zachodzą z pewną średnią częstością $\lambda$ w pewnym interwale czasu, w tym interwale to
$$ \boxed{p_k = \frac{\lambda^k}{k!}e^{-\lambda}.} $$</p>]]></content><author><name></name></author><category term="Astronomia sferyczna" /><summary type="html"><![CDATA[Rozkład Bernoulliego (dwumianowy) Najprostszym przykładem ilustrującym ten rozkład jest rzut monetą. Niech prawdopodobieństwo wyrzucenia reszki wynosi $p$, a prawdopodobieństwo wyrzucenia orła - $1-p$ (jeśli $p=1/2$, moneta jest ,,uczciwa’’, a w przeciwnym przypadku jest ,,stronnicza’’). Niech będzie w sumie $N$ rzutów. Interesuje nas prawdopodobieństwo wyrzucenia reszki $k$ razy.]]></summary></entry><entry><title type="html">Tensor momentu bezwładności</title><link href="http://localhost:4000/mechanika/tensor-momentu-bezwladnosci" rel="alternate" type="text/html" title="Tensor momentu bezwładności" /><published>2026-01-01T00:00:00+01:00</published><updated>2026-01-01T00:00:00+01:00</updated><id>http://localhost:4000/mechanika/tensor-momentu-bezwladnosci</id><content type="html" xml:base="http://localhost:4000/mechanika/tensor-momentu-bezwladnosci"><![CDATA[<h2 id="ruch-ciała-sztywnego">Ruch ciała sztywnego</h2>
<p>Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$.</p>

<p align="center">
<img src="/assets/images/2026-01-01/fig1.svg" width="500" />
</p>

<p>Wyznaczmy wynikające z tego obrotu przesunięcie $\mathbf{dr_i}’$ elementu masy $m_i$. Jeśli poprzez $\phi_i$ oznaczymy kąt tworzony przez $\mathbf{r_i}’$ i oś $z$, to widzimy, że $dr_i’$ to długość łuku okręgu o promieniu $r_i’\sin\phi_i$ określonego przez kąt $d\theta$. Dlatego:
$$ dr_i’=r_i’\sin\phi_i\,d\theta. $$
Niech wektor $\mathbf{d\theta}$ będzie skierowany tak, jak $\mathbf{\Omega}$. Ponieważ obrót zachodzi w płaszczyźnie prostopadłej zarówno do wektora kąta, jak i wektora położenia $\mathbf{r_i}’$, a wartość wektora $\mathbf{dr}$ jest taka sama, jak ich iloczynu wektorowego, możemy określić go jako ich iloczyn wektorowy:
$$ \mathbf{dr_i}’=\mathbf{d\theta}\times\mathbf{r_i}’, $$
gdzie kolejność mnożenia wynika z reguły prawej dłoni - przyjmujemy, że jeśli $\mathbf{\Omega}$ jest skierowane zgodnie z osią $z$, to obrót następuje przeciwnie do ruchu wskazówek zegara. Całkowite przesunięcie, biorąc pod uwagę ruch środka masy, to
$$ \mathbf{dr_i}=\mathbf{dr_i}’+\mathbf{dR}=\mathbf{d\theta}\times\mathbf{r_i}’+\mathbf{dR}. $$
Po podzieleniu powyższego wyrażenia przez $dt$ otrzymujemy
$$ \mathbf{v_i}=\mathbf{\Omega}\times \mathbf{r_i}’+\mathbf{V}. $$
Wynika z tego, że ruch ciała sztywnego możemy zawsze rozpatrywać jako ruch obrotowy wokół środka masy oraz ruch postępowy środka masy.</p>

<h2 id="energia-kinetyczna-ciała-sztywnego">Energia kinetyczna ciała sztywnego</h2>
<p>Obliczmy teraz energię kinetyczną ciała sztywnego. Będzie ona oczywiście równa sumie energii kinetycznych wszystkich jego elementów:
$$ T=\frac{1}{2}\sum_i m_i\left|\mathbf{v_i}\right|^2. $$
Skorzystamy z wyprowadzonego wcześniej wzoru na $\mathbf{v_i}$:
$$ T=\frac{1}{2}\sum_i m_i \left(\mathbf{\Omega}\times \mathbf{r_i}’+\mathbf{V}\right)^2. $$
Rozpiszmy wyrażenie w nawiasie:
$$  \left(\mathbf{\Omega}\times \mathbf{r_i}’+\mathbf{V}\right)^2=\left|\mathbf{\Omega}\times\mathbf{r_i}’\right|^2r+2\mathbf{V}\cdot\left(\mathbf{\Omega}\times\mathbf{r_i}’\right)+V^2. $$
W drugim członie możemy cyklicznie przestawić wyrazy:
$$ \mathbf{V}\cdot\left(\mathbf{\Omega}\times\mathbf{r_i}’\right)=\mathbf{r_i}’\cdot\left(\mathbf{V}\times\mathbf{\Omega}\right), $$
a w pierwszym członie możemy obliczyć wartość iloczynu wektorowego:
$$ \left|\mathbf{\Omega}\times\mathbf{r_i}’\right|^2=\Omega^2r_i’^2\sin^2\phi=\Omega^2r_i’^2-\Omega^2r_i’^2\cos^2\phi=\Omega^2r_i’^2-\left(\mathbf{\Omega}\cdot\mathbf{r_i}’\right)^2. $$
Wracając do $T$, dostajemy
$$ T=\frac{1}{2}V^2\sum_i m_i+\left(\mathbf{V}\times\mathbf{\Omega}\right)\cdot\sum_i m_i\mathbf{r_i}’+\frac{1}{2}\sum_i m_i\left[\Omega^2r_i’^2-\left(\mathbf{\Omega}\cdot\mathbf{r_i}’\right)^2\right]. $$
Suma w pierwszym członie to oczywiście masa całkowita ciała, czyli $M$. Suma w drugim członie to
$$ \sum_i m_i\mathbf{r_i}’=\sum_i m_i \left(\mathbf{r_i}-\mathbf{R}\right)=\sum_i m_i\mathbf{r_i}-M\mathbf{R}. $$
Pierwszy wyraz rozpoznajemy jako definicję środka masy pomnożoną razy $M$, więc suma wynosi $M\mathbf{R}-M\mathbf{R}=0$.</p>

<p>Ostatni człon przepiszemy następująco. Niech indeksy $1,2,3$ oznaczają kolejne składowe wektora. Składowe $\mathbf{r_i}’$ będziemy oznaczać jako $x_i$. Wtedy pierwszy wyraz w nawiasie kwadratowym to
$$ \left(\sum_j \Omega_j^2\right)\left(\sum_k x_k^2\right)=\Omega_j^2 x_k^2 $$
Dla przejrzystości zapisu będziemy pomijać symbole sumy, wiedząc że sumowanie odbywa się po wskaźnikach $1,2,3$. Podobnie w przypadku iloczynu wektorowego:
$$ \mathbf{\Omega}\cdot\mathbf{r_i}’=\sum_l \Omega_l x_l=\Omega_l x_l, $$
a jego kwadrat to $\Omega_l \Omega_m x_l x_m$. Zauważmy, że $\Omega_j^2$ możemy przepisać jako
$$ \Omega_l \Omega_m \delta_{lm}, $$
gdzie $\delta_{lm}$ to delta Kroneckera.
Możemy teraz przepisać wyrażenie w nawiasie kwadratowym jako
$$ \Omega_l\Omega_m \delta_{lm}x_k^2 -\Omega_l\Omega_m x_l x_m = \Omega_l\Omega_m\left(x_k^2\delta_{lm}-x_l x_m\right). $$
Cała suma to teraz
$$ \frac{1}{2}\Omega_l \Omega_m \sum_i m_i\left(x_k^2\delta_{lm}-x_l x_m\right), $$
gdzie $\Omega_l \Omega_m$ wyciągnęliśmy przed sumę, ponieważ jest to wielkość niezależna od $i$.</p>

<p>Energia kinetycza to
$$ \boxed{T=\frac{1}{2}MV^2+\frac{1}{2}\Omega_l\Omega_m I_{lm},} $$
gdzie $I_{lm}$ to <strong>tensor momentu bezwładności</strong>. Możemy zapisać go w postaci macierzy:
$$ \mathbf{I}=\begin{pmatrix}
\sum_i m_i(y^2+z^2) &amp; -\sum_i m_ixy &amp; -\sum_i m_ixz \\ -\sum_i m_ixy &amp; \sum_i m_i(x^2+z^2) &amp; -\sum_i m_iyz \\ -\sum_i m_ixz &amp; -\sum_i m_iyz &amp; \sum_i m_i(x^2+y^2)
\end{pmatrix}. $$
Widzimy, że tensor jest symetryczny, tzn. $I_{lm}=I_{ml}$. Oczywiście, dla ciał rozciągłych sumę zastępujemy całką.</p>

<h2 id="moment-pędu-ciała-sztywnego">Moment pędu ciała sztywnego</h2>
<p>Za pomocą tensora bezwładności możemy również wyrazić wektor momentu pędu ciała sztywnego. Moment pędu to z definicji
$$ \mathbf{L}=\sum_i m_i \mathbf{r_i}’\times \mathbf{v_i}. $$
Korzystając ze wcześniejszych wyników, możemy postawić za $ \mathbf{v_i}$:
$$ \mathbf{L}=\sum_i m_i \mathbf{r_i}’\times\left(\mathbf{V}+ \mathbf{\Omega}\times \mathbf{r_i}’\right). $$
Pierwszy człon sumy daje 
$$ \left(\sum_i m_i \mathbf{r_i}’\right)\times \mathbf{V}=0 $$
(wyrażenie w nawiasie zostało obliczone wcześniej), a wyraz z drugiego możemy przepisać, korzystając ze wzoru na potrójny iloczyn wektorowy:
$$ \mathbf{r_i}’\times\left(\mathbf{\Omega}\times \mathbf{r_i}’\right)= \mathbf{\Omega}\left( \mathbf{r_i}’\cdot \mathbf{r_i}’\right)- \mathbf{r_i}’\left( \mathbf{r_i}’\cdot \mathbf{\Omega}\right). $$
$k$-ta składowa wektora momentu pędu to wtedy
$$ L_k=\sum_i m_i\left(\Omega_k x_j^2-x_k x_j\Omega_j \right). $$
Zauważmy, że $\Omega_k=\Omega_j\delta_{jk}$, więc
$$ L_k=\Omega_j\sum_i m_i\left(x_j^2\delta_{jk}-x_jx_k\right). $$
Sumę rozpoznajemy jako tensor momentu bezwładności. Ostatecznie,
$$ \boxed{L_k=\Omega_j I_{jk}} $$
lub
$$ \boxed{ \mathbf{L}= \mathbf{I}\cdot \mathbf{\Omega}.} $$</p>

<h2 id="tensor-symetryczny">Tensor symetryczny</h2>
<p>Tensor $ \mathbf{I}$ jest symetryczną macierzą kwadratową, więc możemy wyznaczyć jego wartości i wektory własne. Będą one odpowiadać kierunkom, dla których zwrot wektora momentu pędu będzie taki sam, jak zwrot wektora prędkości kątowej.</p>

<p>Tensory symetryczne mają wiele użytecznych własności. Pierwsza z nich to fakt, że wszystkie rzeczywiste tensory symetryczne mają rzeczywiste wartości własne. Aby to udowodnić, zapiszmy zagadnienie własne dla macierzy $ \mathbf{A}$:
$$ A_{ij} v_j=\lambda v_i. $$
Weźmy teraz sprzężenie zespolone obu stron i skorzystajmy z własności $(ab)^*=a^*b^*$:
$$ A_{ij} v_j^*=\lambda^* v_i^*, $$
gdzie skorzystaliśmy również z faktu, że tensor $ \mathbf{A}$ jest rzeczywisty.
Weźmy teraz iloczyn skalarny $ \mathbf{v}^* $ i pierwszego równania oraz $ \mathbf{v}$ i drugiego równania:
$$ v_i^* A_{ij}v_j=\lambda v_i^*v_i \text{, } v_i A_{ij}v_j^*=\lambda^* v_iv_i^*.$$
Korzystając z faktu, że $A_{ij}=A_{ji}$, $\lambda v_i^*v_i=v_i^* A_{ij}v_j=v_i^* A_{ji}v_j=v_jA_{ji}v_i^*$, a zamiania miejscami wskaźników $i$ oraz $j$ (co nic nie zmienia) daje $v_iA_{ij}v_j^*=\lambda^* v_iv_i^*$. Stąd
$$ \lambda^* v_iv_i^*=\lambda v_i^*v_i. $$
$v_iv_i^*=v_i^*v_i$, więc $\lambda=\lambda^*$, a to jest możliwe tylko, gdy $ \text{Im }\lambda=0$.</p>

<p>Druga z własności to fakt, że wszystkie wektory własne, odpowiadające różnym wartością własnym są ortogonalne. Załóżmy, że mamy różne wartości własne $\lambda$ i $\mu$ oraz wektory własne $ \mathbf{x}$ oraz $ \mathbf{y}$. Odpowiadające im równania to
$$ A_{ij}x_j=\lambda x_i \text{ oraz } A_{ij}y_j=\mu y_i. $$
Aby udowodnić ortogonalność, musimy udowodnić, że $x_i y_i=0$. Aby to uczynić, przekształćmy następujące wyrażenie:
$$ \lambda x_i y_i=A_{ij}x_j y_i, $$
a korzystając z $A_{ij}=A_{ji}$:
$$ =x_jA_{ji}y_i=x_j\mu y_j. $$
Doszliśmy do związku:
$$ \lambda x_i y_i=\mu x_j y_j. $$
Ponieważ $\lambda\neq\mu$, a $x_iy_i=x_jy_j$, to iloczyn skalarny jest równy $0$.</p>

<p>Łatwo jest zauważyć, dlaczego powyższa zależność jest prawdziwa, patrząc na przekształcenie wektorów na płaszczyźnie. Wiemy, że pierwsza kolumna macierzy wskazuje, gdzie po transformacji “idzie” wektor jednostkowy osi $x$, a druga - $y$. Ponieważ macierz jest symetryczna, wektory jednostkowe są swoimi odbiciami względem prostej $y=x$. Zauważmy teraz, że wszystkie wektory leżące na prostej $y=x$ są złożone z takiej samej liczby wektorów jednostkowych $x$ oraz $y$, co pozostaje prawdą po transformacji. Zauważmy również, że suma dwóch wektorów, będących swoimi odbiciami względem prostej $y=x$ zawsze ląduje na tej prostej (niech będą to wektory $(a,b)$ oraz $(b,a)$. Widzimy, że ich suma to $(a+b,a+b)$, więc $y=x$). Wektory wchodzące w skład wektora leżącego na $y=x$ możemy pogrupować parami, a każda z nich daje wektor leżący na $y=x$, zatem kierunek wszystkich wektorów na tejże prostej się nie zmienia - są to wektory własne przypadające pierwszej wartości własnej. Dla wektorów leżących na $y=-x$ możemy przeprowadzić podobne rozumowanie i dojść do wniosku, że one również są wektorami własnymi przypadającymi drugiej wartości własnej. Teraz widzimy, że oczywiście proste $y=x$ i $y=-x$ są prostopadłe, więc wektory własne również.</p>

<p>Często macierze przybierają o wiele prostszą postać w innych układach współrzędnych. Okazuje się, że istnieje taki wybór osi układu współrzędnych, dla którego macierz symetryczna staje się diagonalna. Innymi słowy,
$$ \mathbf{A}= \mathbf{P}^{-1} \mathbf{B} \mathbf{P}, $$
gdzie $ \mathbf{B}$ to macierz diagonalna, a macierz $ \mathbf{P}$ jest macierzą ortogonalną, tzn. złożoną z wektorów ortogonalnych (np. wektorów wskazujących osie kartezjańskiego układu współrzędnych). Wyrażenie po prawej stronie odpowiada transformacji układu współrzędnych, następnie zastosowaniu transformacji macierzy $ \mathbf{B}$, która odpowiada transformacji $ \mathbf{A}$, lecz ma prostszą postać, a następnie powrotowi do pierwotnego układu współrzędnych (macierz odwrotna do $ \mathbf{P}$). Zastanówmy się, dla jakiej macierzy $ \mathbf{P}$, czyli wyboru osi układu współrzędnych, macierz $ \mathbf{B}$ zmienia jedynie długość wektorów jednostkowych osi (ponieważ $ \mathbf{B}$ jest diagonalna, a takie macierze zmieniają tylko długość wektorów jednostkowych wskazujących osie układu współrzędnych). Własność taką mają oczywiście wektory własne macierzy $ \mathbf{A}$, więc spodziewamy się, że $ \mathbf{P}$ będzie właśnie z nich złożona. Z kolei, wektory własne są wydłużane o czynnik wartości własnej, więc na przekątnej $ \mathbf{B}$ będą wartości własne odpowiadające każdemu z wektorów własnych. Innymi słowy,
$$ \mathbf{B}=\begin{pmatrix}
\lambda_1 &amp; \cdots &amp; 0 \\ \vdots &amp; \ddots &amp; \vdots \\ 0 &amp; \cdots &amp; \lambda_n \end{pmatrix}
$$
oraz 
$$ \mathbf{P} = \begin{pmatrix} \mathbf{x_1} &amp; \cdots &amp;  \mathbf{x_n} \end{pmatrix}, $$
gdzie $ \mathbf{x}_i$ to wektory własne odpowiadające wartościom własnym $\lambda_i$. Jak udowodniono wcześniej, wektory własne są ortogonalne, więc $ \mathbf{P}$ jest macierzą ortogonalną.</p>

<p>Wracając do tensora momentu bezwładności, możemy wyznaczyć jego wektory własne, które będą wskazywać kierunki nazywane <strong>głównymi osiami bezwładności</strong>. Zauważmy, że jeśli kierunek wektora prędkości kątowej $ \mathbf{\Omega}$ będzie pokrywał się z kierunkiem którejkolwiek z głównych osi bezwładności (czyli $ \mathbf{\Omega}$ jest wektorem własnym tensora bezwładności) wektor momentu pędu również będzie pokrywał się z tą osią.</p>

<p>Przy wyborze osi wskazywanych przez wektory własne tensora bezwładności, wyrażenia na energię i moment pędu przybierają prostą postać:
$$ \boxed{T=\frac{1}{2}I_i\Omega_i^2,} $$
gdzie $I_i=I_{ij}\delta_{ij}$ (w przekształconym układzie współrzędnych) oraz
$$ \boxed{L_i=I_i\Omega_i.} $$</p>

<h2 id="precesja-regularna-bąka-symetrycznego">Precesja regularna bąka symetrycznego</h2>
<p><strong>Bąkiem symetrycznym</strong> nazywamy ciało, dla którego dwa główne momenty bezwładności są równe, $I_1=I_2\neq I_3$. Oznacza to, że płaszczyzna, w której zawierają się wektory własne $ \mathbf{x}_1$ oraz $ \mathbf{x}_2$, jest “rozciągana” przez macierz (tensor) $ \mathbf{I}$ równomiernie w dwóch prostopadłych kierunkach. W takim przypadku, oczywiste jest, że zmieniają się jedynie długości wektorów, a ich kierunki pozostają stałe - i jest to prawdziwe dla wszystkich wektorów w płaszczyźnie. Zatem dowolna para prostopadłych wektorów $ \mathbf{x}_1’$ oraz $ \mathbf{x}_2’$ w rozważanej płaszczyźnie może służyć za kierunki osi układu współrzędnych.</p>

<p>W ogólności wektor $ \mathbf{L}$ nie będzie miał zwrotu zgodnego z którąkolwiek z głównych osi bezwładności. Skorzystajmy ze swobody wyboru osi prostopadłych do $x_3$ i wybierzmy oś $x_2$ taką, że jest ona prostopadła do płaszczyzny, w której zawiera się $x_3$ oraz $ \mathbf{L}$. Wtedy $L_2=0$ i z wcześniejszych rozważań, $\Omega_2=0$. Wiemy więc, że wektory $ \mathbf{L}$, $ \mathbf{\Omega}$ i oś $x_3$, będącą osią symetrii bąka, leżą w jednej płaszczyźnie. Rozważmy teraz prędkości punktów leżących na osi $x_3$. Są one dane wzorem
$$ \mathbf{v}_i= \mathbf{\Omega}\times \mathbf{r}_i’. $$
Widzimy więc, że prędkości będą zwrócone prostopadle do tej płaszczyny, a co za tym idzie, oś bąka będzie obracać się jednostanie wokół wektora $ \mathbf{L}$. Wyznaczmy prędkość kątową obrotu i precesji bąka. Niech $\theta$ oznacza kąt między $ \mathbf{L}$ a $x_3$. Ze wcześniejszych zależności
$$ \Omega_3=\Omega_{obr}= \frac{L_3}{I_3}, $$
a $L_3=L\cos\theta$, więc
$$ \Omega_{obr}= \frac{L}{I_3}\cos\theta. $$
Z kolei, z rysunku widzimy, że po rozłożeniu wektora $ \mathbf{\Omega}$ na składową w kierunku $x_3$ (oznaczoną znakiem prim, ponieważ nie jest ona tym samym, co $ \mathbf{\Omega_3}$!) oraz na składową w kierunku $ \mathbf{L}$, $\Omega_{pr}\sin\theta=\Omega_1$, więc
$$ \Omega_{pr}= \frac{\Omega_1}{\sin\theta}= \frac{L_1}{I_1\sin\theta}= \frac{L\sin\theta}{I_1\sin\theta}= \frac{L}{I_1}. $$</p>

<p align="center">
<img src="/assets/images/2026-01-01/fig2.svg" width="500" />
</p>]]></content><author><name></name></author><category term="Mechanika" /><summary type="html"><![CDATA[Ruch ciała sztywnego Niech $\mathbf{R}$ będzie wektorem położenia środka masy ciała sztywnego, a $\mathbf{r_i}$ położeniem elementu masy $m_i$ wchodzącego w jego skład. Niech $\mathbf{r_i}’=\mathbf{r_i}-\mathbf{R}$ będzie położeniem $m_i$ względem środka masy. Niech ciało wykonuje obrót wokół osi $z$ z prędkością kątową $\mathbf{\Omega}$ oraz porusza się z prędkością $\mathbf{V}$. Po pewnym krótkim czasie $dt$ ciało obróci się o kąt $d\theta$ i przemieści o wektor $\mathbf{dR}$.]]></summary></entry><entry><title type="html">Dipol w kuli z dielektryka liniowego</title><link href="http://localhost:4000/elektromagnetyzm/dipol-w-kuli-z-dielektryka-liniowego" rel="alternate" type="text/html" title="Dipol w kuli z dielektryka liniowego" /><published>2025-12-13T00:00:00+01:00</published><updated>2025-12-13T00:00:00+01:00</updated><id>http://localhost:4000/elektromagnetyzm/dipol-w-kuli-z-dielektryka-liniowego</id><content type="html" xml:base="http://localhost:4000/elektromagnetyzm/dipol-w-kuli-z-dielektryka-liniowego"><![CDATA[<p>Rozważmy kulę wykonaną z dielektryka liniowego o względnej przenikalności $\varepsilon_r$ i promieniu $R$. W środku kuli zostaje umiejscowiony dipol o momencie $\mathbf{p}$. Chcemy wyznaczyć potencjał w środku i na zewnątrz kuli.</p>

<p>Poprzez $V_z$ oznaczamy potencjał zewnętrzny, a $V_w$ wewnętrzny.</p>

<p>Rozpoczniemy od zadania warunków brzegowych. Jedynym źródłem potencjału jest kula, więc w nieskończoności potencjał powinien zanikać:
$$ r\to \infty\implies V_{z}\to 0. $$</p>

<p>Potencjał musi być również ciągły na powierzchni kuli:
$$ V_{z}(R)=V_{w}(R). $$</p>

<p>Chcemy również, aby na powierzchni kuli było spełnione prawo Gaussa:
$$ \oint_\mathcal{S}\mathbf{D}\cdot \hat{\mathbf{n}}\,dS=Q_{sw}, $$
a ponieważ jedyne ładunki swobodne w układzie wchodzą w skład dipola, na powierzchni kuli możemy mieć tylko ładunki związane. Z tego powodu
$$  \oint_\mathcal{S}\mathbf{D}\cdot \hat{\mathbf{n}}\,dS=0, $$
gdzie $\mathcal{S}$ to powierzchnia pudełka Gaussa znajdującego się częściowo wewnątrz i częściowo na zewnątrz kuli. Ponieważ jest to dielektryk liniowy, $\nabla\times\mathbf{P}=0$, a zatem również $\nabla\times\mathbf{D}=0$, więc nie musimy martwić się składową $\mathbf{D}$ styczną do powierzchni kuli. Jeśli uczynimy pudełko Gaussa bardzo małym, warunek przybiera postać
$$ D_{wew}(R)=D_{zew}(R). $$
Pamiętając, że $D=\varepsilon E$, a $E=\frac{\partial V}{\partial n}=\frac{\partial V}{\partial r}$ (bo $\hat{\mathbf{n}}=\hat{\mathbf{r}}$), otrzymujemy
$$ \varepsilon_r \left.\frac{\partial V_w}{\partial r}\right|_R =\left.\frac{\partial V_z}{\partial r}\right|_R, $$
ponieważ wewnątrz $\varepsilon=\varepsilon_0\varepsilon_r$, a na zewnątrz $\varepsilon=\varepsilon_0$.</p>

<p>Pozostaje nam wziąć pod uwagę obecność dipola wewnątrz kuli. Wyznaczmy najpierw gęstość ładunku związanego w zależności od gęstości ładunków swobodnych. Z definicji mamy
$$ \rho_{zw}=-\nabla\cdot\mathbf{P}. $$
W dielektrykach
$$ \mathbf{P}=\varepsilon_0\chi_e \mathbf{E}=\varepsilon_0(\varepsilon_r-1)\mathbf{E}=\varepsilon_0(\varepsilon_r-1)\frac{\mathbf{D}}{\varepsilon_0\varepsilon_r}=\mathbf{D}\left(\frac{\varepsilon_r-1}{\varepsilon_r}\right),$$
więc
$$ \rho_{zw}=-\left(\frac{\varepsilon_r-1}{\varepsilon_r}\right)\nabla\cdot\mathbf{D}=-\left(\frac{\varepsilon_r-1}{\varepsilon_r}\right)\rho_{sw}.$$</p>

<p>Widzimy zatem, że dwa ładunki wchodzące w skład dipola $\mathbf{p}$ wyindukują w swoich położeniach ładunki o przeciwnych znakach i mniejsze o czynnik w powyższym wzorze. Dwa wyindukowane ładunki wytworzą związany moment dipolowy:
$$ \mathbf{p}_{zw}=-\mathbf{p}\left(\frac{\varepsilon_r-1}{\varepsilon_r}\right). $$
Całkowity moment dipolowy wewnątrz kuli to
$$ \mathbf{p}_c=\mathbf{p}+\mathbf{p}_{zw}=\frac{1}{\varepsilon_r}\mathbf{p}. $$</p>

<p>Przejdźmy do wyznaczenia potencjału. Wiemy, że potencjał wewnątrz kuli w najogólniejszej postaci to
$$ V_{wew}=\sum_{l=0}^\infty \left(A_l r^l +\frac{B_l}{r^{l+1}}\right)P_l(\cos\theta). $$
Osobliwość potencjału w $r=0$ nie może pochodzić od powierzchniowych ładunków związanych, a tylko i wyłącznie od całkowitego momentu dipolowego. Dlatego wszystkie człony potencjału, dla których potęga $r$ jest mniejsza od $0$ muszą pochodzić tylko od dipola. Potencjał dipola to
$$ V_{dip}=\frac{p_c\cos\theta}{4\pi\varepsilon_0 r^2}=\frac{p\cos\theta}{4\pi\varepsilon r^2}, $$
więc widzimy, że
$$ B_l=\begin{cases}
0\text{, jeśli } l\neq 1 \\ \frac{p}{4\pi\varepsilon}\text{, jeśli } l=1. \end{cases} $$</p>

<p>Potencjał na zewnątrz kuli jest podobnie opisany równaniem
$$ V_{zew}=\sum_{l=0}^\infty \left(C_l r^l +\frac{D_l}{r^{l+1}}\right)P_l(\cos\theta). $$
Ponieważ $V\to 0$ jak $r\to\infty$, $C_l=0$ dla wszystkich $l$.</p>

<p>Rozpatrzmy przypadek $l\neq 1$. Warunek ciągłości potencjału daje nam ($B_l=0$ dla $l\neq 1$):
$$ \frac{D_l}{R^{l+1}}=A_l R^l, $$
a warunek wynikający z prawa Gaussa
$$ -\frac{D_l(l+1)}{R^{l+2}}=\varepsilon_r A_l lR^{l-1}. $$
Pierwsze z równań daje nam
$$ D_l=A_l R^{2l+1}, $$
a drugie
$$ D_l=-\varepsilon_r A_l \frac{l}{l+1} R^{2l+1}. $$
Ponieważ $R,l, \varepsilon_r&gt;0$, pierwsze równanie oznacza, że $A_l$ i $D_l$ mają ten sam znak, a równanie drugie, że mają przeciwny. Obywda warunki oczywiście mogą być spełnione jedynie, gdy $D_l=A_l=0$.</p>

<p>Rozważmy teraz przypadek $l=1$. Warunek ciągłości:
$$ \frac{D_1}{R^{2}}=A_1 R+\frac{p}{4\pi\varepsilon R^2}\rightarrow D_1=A_1R^3+\frac{p}{4\pi\varepsilon}. $$
Warunek prawa Gaussa:
$$ -\frac{2D_1}{R^3}=\varepsilon_r A_1-\frac{2p\varepsilon_r}{4\pi\varepsilon R^3}\rightarrow D_1=\frac{p}{4\pi\varepsilon_0}-\frac{A_1\varepsilon_r R^3}{2}.$$
Z równań tych dostajemy
$$ A_1=\frac{2p}{4\pi\varepsilon R^3}\left(\frac{\varepsilon_r-1}{\varepsilon_r+2}\right) $$
oraz
$$ D_1=\frac{p}{4\pi\varepsilon_0}\left(\frac{3}{\varepsilon_r+2}\right). $$</p>

<p>Ostatecznie, potencjał wewnątrz kuli to dla $r\le R$:
$$ V=\frac{p\cos\theta}{4\pi\varepsilon r^2}\left[1+\frac{2r^3}{R^3}\left(\frac{\varepsilon_r-1}{\varepsilon_r+2}\right)\right], $$ 
a dla $r\ge R$:
$$ V=\frac{p\cos\theta}{4\pi\varepsilon_0 r^2}\left(\frac{3}{2+\varepsilon_r}\right). $$</p>]]></content><author><name></name></author><category term="Elektromagnetyzm" /><summary type="html"><![CDATA[Rozważmy kulę wykonaną z dielektryka liniowego o względnej przenikalności $\varepsilon_r$ i promieniu $R$. W środku kuli zostaje umiejscowiony dipol o momencie $\mathbf{p}$. Chcemy wyznaczyć potencjał w środku i na zewnątrz kuli.]]></summary></entry><entry><title type="html">Aparat otworkowy na film</title><link href="http://localhost:4000/fotografia/aparat-otwrokowy-na-film" rel="alternate" type="text/html" title="Aparat otworkowy na film" /><published>2025-11-17T00:00:00+01:00</published><updated>2025-11-17T00:00:00+01:00</updated><id>http://localhost:4000/fotografia/aparat-otwrokowy-na-film</id><content type="html" xml:base="http://localhost:4000/fotografia/aparat-otwrokowy-na-film"><![CDATA[<p>Aparat składa się z kilku części:</p>
<ul>
  <li>rolki na naświetlony film,</li>
  <li>miejsca na puszkę z filmem,</li>
  <li>pokręteł do zwijania filmu,</li>
  <li>obiektywu, czyli folii aluminiowej z małą dziurką,</li>
  <li>ręcznie otwieranej i zamykanej przesłony,</li>
  <li>pokrywy, która magnetycznie przyczepia się do obudowy,</li>
  <li>magnesu w obudowie.</li>
</ul>

<p align="center">
<img src="/assets/images/2025-11-17/aparat.jpg" width="700" />
</p>

<p>Z puszki należy wysunąć trochę filmu i przykleić go taśmą do rolki. Całość następnie należy włożyć do aparatu i zamknąć go. Pokrywa zamyka się magnetycznie, lecz dla bezpieczeństwa dociskam ją gumkami recepturkami, które również pomagają w trzymaniu pokręteł.</p>

<p>Ogniskowa aparatu (odległość dziurki od filmu) to około $30\text{mm}$, a rozmiary otworku to około $0.3\text{mm}$. Światłosiła aparatu to w takim razie $0.01$, a liczba przesłony to $f/100$.</p>

<p>Aby poprawnie naświetlić film, fotografowaną scenę najpierw oglądałem przez aparat telefonu. Po ustawieniu takiego samego ISO, jak kliszy (w moim przypadku 200), ustawiałem odpowiedni czas ekspozycji, $t_t$. Wiedząc, że aparat telefonu ma przesłonę $f/1.8$, mogłem obliczyć ekspozycję aparatu otworkowego ze wzoru
$$ t_a=t_t\left(\frac{100}{1.8}\right)^2\approx 3000t_t $$
Należy również wziąć pod uwagę efekt Schwarzschilda. Używany przeze mnie Fomapan 200 miał następującą charakterystykę:</p>

<p align="center">
<img src="/assets/images/2025-11-17/fomapan200ch.png" width="700" />
</p>

<p>W słoneczny dzień przeciętne czasy naświetlania wynosiły od 2 do 5 sekund, a w ciemniejszą pogodę lub wewnątrz pomieszczeń do 10 sekund. Z tego powodu aparat ustawiałem na statywie od teleskopu.</p>

<p>Pierwsze rezultaty:</p>
<p align="center">
<img src="/assets/images/2025-11-17/imgA.jpg" width="700" />
</p>
<p align="center">
<img src="/assets/images/2025-11-17/imgB.jpg" width="700" />
</p>
<p align="center">
<img src="/assets/images/2025-11-17/imgC.jpg" width="700" />
</p>
<p align="center">
<img src="/assets/images/2025-11-17/imgD.jpg" width="700" />
</p>
<p align="center">
<img src="/assets/images/2025-11-17/imgE.jpg" width="700" />
</p>
<p align="center">
<img src="/assets/images/2025-11-17/imgF.jpg" width="700" />
</p>
<p align="center">
<img src="/assets/images/2025-11-17/imgG.jpg" width="700" />
</p>
<p align="center">
<img src="/assets/images/2025-11-17/imgH.jpg" width="700" />
</p>
<p align="center">
<img src="/assets/images/2025-11-17/imgI.jpg" width="700" />
</p>
<p>Ku mojemu zdziwieniu obliczone czasy ekspozycji okazały się być dość dobre. Niektóre zdjęcia robiłem trzymając aparat w ręku i dlatego są rozmazane. Nie pomyślałem również wtedy o ściance wewnątrz aparatu, przez co już naświetlony film naświetlał się ponownie co dawało dziwne, krótkie obrazy. Film przykładałem do lampki (ostatni do ekranu laptopa, dlatego widać piksele) i zdjęcia robiłem telefonem.</p>

<p>Zdjęcia kolejnym filmem robiłem głównie ze statywem. Tym razem wywołałem go sam, a nie u fotografa, ze względu na cenę. Zbudowałem również mały podświetlacz, aby móc lepiej skanować film i jego zdjęcia robiłem aparatem w trybie makro.</p>

<p align="center">
<img src="/assets/images/2025-11-17/img1.jpg" width="700" />
</p>
<p align="center">
<img src="/assets/images/2025-11-17/img2.jpg" width="700" /> <br />
(Zdjęcie Księżyca przez teleskop)
</p>
<p align="center">
<img src="/assets/images/2025-11-17/img3.jpg" width="700" />
</p>
<p align="center">
<img src="/assets/images/2025-11-17/img4.jpg" width="700" />
</p>
<p align="center">
<img src="/assets/images/2025-11-17/img5.jpg" width="700" />
</p>
<p align="center">
<img src="/assets/images/2025-11-17/img6.jpg" width="700" />
</p>
<p align="center">
<img src="/assets/images/2025-11-17/img7.jpg" width="700" />
</p>
<p>Rozdzielczość aparatu jest ograniczona przez użycie otworku jako soczewki. Najbardziej optymalna średnica otworu to wg. Wikipedii dla tej ogniskowej $0.2\text{mm}$ (wtedy efekty falowe powodują delikatne skupienie światła), lecz ciężko jest uzyskać dokładnie taki rozmiar.</p>]]></content><author><name></name></author><category term="Fotografia" /><summary type="html"><![CDATA[Aparat składa się z kilku części: rolki na naświetlony film, miejsca na puszkę z filmem, pokręteł do zwijania filmu, obiektywu, czyli folii aluminiowej z małą dziurką, ręcznie otwieranej i zamykanej przesłony, pokrywy, która magnetycznie przyczepia się do obudowy, magnesu w obudowie.]]></summary></entry><entry><title type="html">Rozkład Maxwella</title><link href="http://localhost:4000/termodynamika/rozk%C5%82ad-maxwella" rel="alternate" type="text/html" title="Rozkład Maxwella" /><published>2025-09-02T00:00:00+02:00</published><updated>2025-09-02T00:00:00+02:00</updated><id>http://localhost:4000/termodynamika/rozk%C5%82ad-maxwella</id><content type="html" xml:base="http://localhost:4000/termodynamika/rozk%C5%82ad-maxwella"><![CDATA[<h2 id="wzór-barometryczny">Wzór barometryczny</h2>

<p align="center">
<img src="/assets/images/2025-09-02/cisnienie.svg" width="500" />
</p>

<p>Rozważmy gaz doskonały znajdujący się w jednorodnym polu grawitacyjnym o natężeniu $g$. Gaz ma stałą temperaturę $T$.  Rozważmy ciśnienie $p$ w punkcie na wysokości $h$ względem pewnego poziomu odniesienia, na którym $h=0$ oraz $p=p_0$ (np. powierzchni ziemi). W punkcie znajdującym się niżej o $dh$ ciśnienie będzie wynosić:
$$ p(h-dh)=p(h)+p_{gazu}, $$
gdzie $p_{gazu}$ to ciśnienie wynikające z masy gazu znajdującego się między wysokościami $h$ a $h-dh$. 
Z definicji ciśnienia mamy
$$ p_{gazu}=\frac{dF}{dS}=g\frac{dm}{dS}, $$
gdzie $dS$ to powierzchnia, na którą napiera element gazu o masie $dm$. Skorzystałem z faktu, że ciężar gazu wyraża się wzorem $g\,dm$. Wstawmy ten wynik do wcześniejszego równania:
$$ p(h-dh)=p(h)+g\frac{dm}{dS}. $$
Ponieważ $dp=p(h)-p(h-dh)$, możemy zapisać 
$$ dp=-g\frac{dm}{dS}. $$
Zauważmy, że $dm$ możemy wyrazić jako $\rho dV$, gdzie $\rho$ to gęstość elementu gazu:
$$ dp=-g\rho\frac{dV}{dS}. $$
Ponieważ $dV=dS\,dh$, 
$$ dp=-g\rho\,dh $$</p>

<p>Chcielibyśmy wyrazić $\rho$ poprzez $p$. Aby to uczynić, posłużymy się równaniem stanu gazu idealnego:
$$ pV=nRT $$
lub przekształcając
$$ p=\frac{nRT}{V}. $$
Liczbę moli możemy wyrazić poprzez gęstość, korzystając z faktu, że $n=m/\mu$ (gdzie $\mu$ to masa molowa gazu) oraz $m=\rho V$:
$$ n=\rho V/\mu. $$
Wstawmy to do wcześniejszego równania:
$$ p=\frac{\rho RT}{\mu} $$
i przekształćmy
$$ \rho=\frac{p\mu}{RT}. $$</p>

<p>Możemy powrócić do równania na $dp$:
$$ dp=-\frac{g\mu}{RT}p\,dh $$
$$ \frac{dp}{p}=-\frac{g\mu}{RT}\,dh. $$
Pocałkujmy obustronnie:
$$ \int \frac{dp}{p}=\int -\frac{g\mu}{RT}\,dh $$
$$ \ln p=-\frac{g\mu}{RT}h+C $$
i przekształćmy aby otrzymać wyrażenie na $p$:
$$ p=\exp\left(-\frac{g\mu}{RT}h+C\right)=C\exp\left(-\frac{g\mu}{RT}h\right). $$
Chcemy, aby $p=p_0$, gdy $h=0$, dlatego $C=p_0$. W ten sposób otrzymujemy <strong>wzór barometryczny</strong>:
$$ \boxed{p=p_0\exp\left(-\frac{g\mu}{RT}h\right)} $$</p>

<p>Teraz za pomocą wzoru barometrycznego wyrazimy gęstość gazu jako funkcję wysokości. Z poprzednich rozważań wiemy, że
$$ \rho=\frac{p\mu}{RT}, $$
czyli 
$$ p=\rho\frac{RT}{\mu}. $$
Jeśli ograniczymy się do jednej cząstki o masie $m$, możemy zapisać 
$$ RT=\frac{nRT}{n}=\frac{NkT}{n}=\frac{kT}{n}, $$
ponieważ $N=1$. Wstawmy to do wzoru barometrycznego:
$$ \rho\frac{RT}{\mu}=\rho_0\frac{RT}{\mu}\exp\left(-\frac{g\mu n}{kT}h\right), $$
a ponieważ $\mu n=m$:
$$ \rho=\rho_0\exp\left(-\frac{mgh}{kT}\right). $$
Gęstość malejąca wykładniczo z wysokością oznacza również wykładniczo malejącą liczbę cząstek, ponieważ te dwie wielkości są wprost proporcjonalne.</p>

<p>Wzór barometryczny pozwala nam oszacować gęstość różnych gazów na różnych wysokościach w naszej atmosferze, przy założeniu stałej temperatury. Poniższy wykres przedstawia znormalizowane gęstości dla azotu, tlenu i wodoru. Warto zauważyć, że gazy lżejsze, takie jak wodór, na dużych wysokościach występują względnie częściej niż gazy cięższe, np. tlen i azot.</p>

<p align="center">
<img src="/assets/images/2025-09-02/gazyatm.svg" width="700" />
</p>

<p>Założenie stałej temperatury (w tym przypadku $T=288\text{K}$) oczywiście nie jest poprawne na skali wysokości $0-100\text{km}$, ale daje w przybliżeniu poprawne wyniki dla wysokościach do $10\text{km}$.</p>

<h2 id="rozkład-prędkości-pionowych">Rozkład prędkości pionowych</h2>

<p>Naszym obecnym celem jest znalezienie rozkładu prędkości pionowych cząsteczek. Wiemy, że cząsteczki <em>muszą</em> mieć różne prędkości pionowe, ponieważ zgodnie ze wzorem barometrycznym, niektóre z nich nie mają wystarczającej prędkości (energii), aby wznieść się na wysokość $h$.
W tym celu rozważmy dwie płaszczyzny, jedną na poziomie $h=0$, a drugą na poziomie $h=H$. Zakładamy w tej chwili, że zderzenia nie mają wpyłwu na pionowy ruch cząsteczek. Zauważmy, że liczba cząstek o prędkości pionowej $v_z&gt;v_{min}=\sqrt{2gH}$ i przebiegających w pewnym czasie przez dolną płaszczyznę <em>jest równa</em> liczbie cząstek przebiegających przez górą płaszczyznę i o prędkości pionowej $v_z&gt;0$. Wszystkie cząstki spełniające warunek $v_z&gt;v_{min}$ w $h=0$ po pewnej chwili znajdą się w $h=H$ kosztem wytracenia energii $\frac{1}{2}m v_{min}^2$. Ponieważ $\rho$ jest stałe, liczba cząstek przebiegających przez płaszczyzny musi być stała (wtedy liczba cząstek poruszających się w górę jest równa liczbie tych poruszających się w dół i wypadkowy strumień cząstek jest równy zeru).</p>

<p align="center">
<img src="/assets/images/2025-09-02/rozmax1.svg" width="700" />
</p>

<p>Niech $n(v_z^2, h)$ będzie funkcją liczącą średnią liczbę cząstek o danym kwadracie prędkości na pewnej wysokości $h$. Zauważmy, że 
$$n(v_z^2, H)=n(v_z^2+v_{min}^2, 0), $$
ponieważ na wysokości $h=H$ wszystkie kwadraty prędkości zostają pomniejszone o $v_{min}^2$ (patrz wykres powyżej). Wykres $n(v_z^2, 0)$ zostaje “przesunięty” w lewo, aby “obciąć” te cząstki, które nie miały wystarczającej energii, oraz aby “przesunąć” pozostałe. Ponieważ na wysokości $H$ całkowita liczba cząstek jest mniejsza o czynnik z funkcją wykładniczą niż na wysokości $h=0$, możemy stwierdzić, że 
$$ n(v_z^2, H)=\exp\left(-\frac{mgH}{kT}\right)n(v_z^2, 0). $$
Wstawmy to do wcześniejszego równania:
$$ \exp\left(-\frac{mgH}{kT}\right)n(v_z^2, 0)=n(v_z^2+v_{min}^2, 0) $$
i zamieńmy $H$ na $v_{min}^2/2g$:
$$ \exp\left(-\frac{mv_{min}^2}{2kT}\right)n(v_z^2, 0)=n(v_z^2+v_{min}^2, 0). $$
Niech $v_{min}^2$ będzie bardzo małe. Oznaczmy $v_z^2$ jako $u$, a $v_{min}^2$ jako $du$. Wtedy, jeśli rozwiniemy funkcję wykładniczą w szereg:
$$ \left(1-\frac{m}{2kT}\,du\right)n(u,0)=n(u+du,0) $$
$$ -\frac{m}{2kT}n(u,0)\,du=n(u+du,0)-n(u,0) $$
$$ -\frac{m}{2kT}n(u,0)\,du=dn $$
$$ \frac{dn}{du}=-\frac{m}{2kT}n(u,0). $$
Rozwiązując to równanie otrzymujemy
$$ n(u, 0)=n_0\exp\left(-\frac{mu}{2kT}\right) $$
lub 
$$ n(v_z^2, 0)=n_0\exp\left(-\frac{mv_z^2}{2kT}\right), $$
gdzie $n_0$ to pewna stała. Zauważmy, że powyższy wynik jest prawdziwy nie tylko dla małych, ale dla <em>wszystkich</em> $du$. Oznaczmy przez $n_c(0)$ całkowitą liczbę cząstek na poziomie $h=0$. Wtedy gęstość prawdopodobieństwa wylosowania cząstki o prędkości $v_z$ to
$$ f(v_z)=\frac{n(v_z^2,0)}{n_c(0)}=f_{0z} \exp\left(-\frac{mv_z^2}{2kT}\right), $$
gdzie $f_{0z}$ to pewna stała normalizująca. Funkcja $f$ przestaje być funkcją $v_z^2$, a $v_z$, ponieważ znak składowej prędkości nie ma znaczenia. Warto zauważyć, że rozkład jest symetryczny. Prawdopodobieństwo wylosowania cząstki o prędkości w przedziale $\left[v_{z0}, v_{z1}\right]$ to 
$$ p_z=\int_{v_{z1}}^{v_{z2}} f(v_z)\,dv_z. $$
Zauważmy, że rozkład <em>nie zależy</em> od wysokości ani wartości przyspieszenia grawitacyjnego. Jest on w ogólności prawdziwy dla <em>wszystkich gazów doskonałych</em>.</p>

<h2 id="rozkład-prędkości-cząsteczkowych-w-gazie">Rozkład prędkości cząsteczkowych w gazie</h2>
<p>Aby rozszerzyć prawdopodobieństwo na wartość wektora prędkości, a nie tylko jego składową w kierunku $z$, posłużymy się zasadą ekwipartycji energii. Na jej podstawie możemy stwierdzić, że 
$$ v_x^2=v_y^2=v_z^2, $$
dlatego
$$ p_x=\int_{v_{0x}}^{v_{1x}}f_{0x}\exp\left(-\frac{mv_x^2}{2kT}\right)\,dv_x, $$
$$ p_y=\int_{v_{0y}}^{v_{1y}}f_{0y}\exp\left(-\frac{mv_y^2}{2kT}\right)\,dv_y. $$
Całkowite prawdopodobieństwo, że wartość prędkości zawiera się w pewnym przedziale $\left[v_0,v_1\right]$, to iloczyn prawdopodobieństw, że składowe wektora prędkości zawierają się w takich przedziałach, że wektor $\mathbf{v}$ ma odpowiednią długość:
$$ p=\iiint_V f_0\exp\left(-\frac{m(v_x^2+v_y^2+v_z^2)}{2kT}\right)\,dv_x\,dv_y\,dv_z=\iiint_V f_0\exp\left(-\frac{mv^2}{2kT}\right)\,dv_x\,dv_y\,dv_z, $$
gdzie $V$ to pewna objętość w przestrzeni $(v_x, v_y, v_z)$, dla której $v$ zawiera się w odpowiednim przedziale, a stała $f_0$ jest dobrana tak, że całkowite prawdopodobieństwo po całej przestrzeni wynosi $1$.</p>

<p>Łatwo jest dostrzec analogię między współrzędnymi $(v_x, v_y, v_z)$ oraz $(x, y, z)$. Wtedy $v$ pełni rolę odległości od środka układu współrzędnych $r$. Z tego powodu możemy dokonać zamiany zmiennych, a mianowicie podobnie, jak we współrzędnych sferycznych $dx\,dy\,dz=4\pi r^2\,dr$, u nas $dv_x\,dv_y\,dv_z=4\pi v^2\,dv$:
$$ p=\int_{v_0}^{v_1}4\pi f_0 v^2\exp\left(-\frac{mv^2}{2kT}\right)\,dv. $$
Funkcja
$$ \boxed{f(v)=4\pi f_0v^2\exp\left(-\frac{mv^2}{2kT}\right)} $$
to <strong>rozkład Maxwella</strong>. Aby wyznaczyć stałą $f_0$ pocałkujmy na przedziale $\left[0,\infty\right]$:
$$ \int_{0}^{\infty}4\pi f_0 v^2\exp\left(-\frac{mv^2}{2kT}\right)\,dv=1.$$
Aby obliczyć całkę, podstawmy $z=mv^2/(2kT)$, skąd $dz=mv/(kT)\,dv=\sqrt{2mz/(kT)}\,dv$:
$$ 4\pi f_0 \int_0^\infty \frac{2kT}{m}z\exp\left(-z\right)\sqrt{\frac{kT}{2mz}}\,dz=4\sqrt{2}\pi f_0\left(\frac{kT}{m}\right)^{3/2}\int_0^\infty z^{1/2}e^{-z}\,dz.  $$
Całkę rozpoznajemy jako funkcję gamma:
$$ \int_0^\infty z^{1/2}e^{-z}\,dz=\Gamma(\frac{3}{2})=\frac{1}{2}\Gamma(\frac{1}{2})=\frac{\sqrt{\pi}}{2}, $$
a więc
$$ f_0\left(\frac{2\pi kT}{m}\right)^{3/2}=1,$$
$$ \boxed{f_0=\left(\frac{m}{2\pi kT}\right)^{3/2}} $$
Funkcja rozkładu Maxwella dla różnych temperatur dla tego samego gazu została przedstawiona na poniższym wykresie.</p>
<p align="center">
<img src="/assets/images/2025-09-02/rozmax2.svg" width="700" />
</p>]]></content><author><name></name></author><category term="Termodynamika" /><summary type="html"><![CDATA[Wzór barometryczny]]></summary></entry><entry><title type="html">Mechanika Lagrange’a, część 4: Zasady zachowania</title><link href="http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania" rel="alternate" type="text/html" title="Mechanika Lagrange’a, część 4: Zasady zachowania" /><published>2025-08-04T00:00:00+02:00</published><updated>2025-08-04T00:00:00+02:00</updated><id>http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania</id><content type="html" xml:base="http://localhost:4000/mechanika/mechanika-lagrangea-cz%C4%99%C5%9B%C4%87-4-zasady-zachowania"><![CDATA[<h2 id="uogólnienie-na-układ-wielu-cząstek">Uogólnienie na układ wielu cząstek</h2>
<p>Do tej pory rozważaliśmy układ złożony jedynie z jednej cząstki. Wprowadzenie większej liczby cząstek daje nam więcej współrzędnych uogólnionych, które definiujemy jako zestaw najmniejszej liczby współrzędnych jednoznacznie określających stan układu. Na przykład, dla 2 cząstek w przestrzeni 3-wymiarowej mamy 6 współrzędnych uogólnionych, a dla wahadła podwójnego - jedynie 2.</p>

<p>Lagrażjan dla układu $N$ cząstek o $n$ współrzędnych uogólnionych ma postać
$$ \mathcal{L} = T(\dot{q}_1, \dot{q}_2, \dots, \dot{q}_n, t) - U(q_1, q_2, \dots, q_n, t), $$
gdzie
$$ T(\dot{q}_1, \dot{q}_2, \dots, \dot{q}_n, t)=\frac{1}{2}m_1\mathbf{v}_1+\frac{1}{2}m_2\mathbf{v}_2+\dots+\frac{1}{2}m_N\mathbf{v}_N, $$
przy czym $\mathbf{r}_\alpha$ to położenie $\alpha$-tej cząstki, a $m_\alpha$ to jej masa.</p>

<p>Dla każdej ze współrzędnych uogólnionych mamy równanie Lagrange’a:
$$ \frac{\partial \mathcal{L}}{\partial q_i}-\frac{d}{dt}\frac{\partial \mathcal{L}}{\partial \dot{q_i}} = 0. $$
<a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-3-uk%C5%82ady-nieswobodne" target="_blank">Dowód prawdziwości równań Lagrange’a dla jednej cząstki w układzie nieswobodnym</a> można łatwo uogólnić dla wielu cząstek.</p>

<h3 id="przykład">Przykład</h3>
<p>Rozważmy układ przedstawiony na poniższym rysunku.</p>

<p align="center">
<img src="/assets/images/2025-08-04/sprezyny.svg" width="500" />
</p>

<p>Sprężyna o współczynniku sprężystości $k_1$ jest przymocowana do ściany, do niej przymocowany jest bloczek o masie $m_1$, a do niego sprężyna o współczynniku sprężystości $k_2$ z bloczkiem o masie $m_2$.</p>

<p>Położenie pierwszego bloczka oznaczmy jako $x_1$, a drugiego jako $x_2$. Ich położenia równowagi oznaczmy kolejno jako $x_{01}$ i $x_{02}$. Łatwo zauważyć, że $x_1=x_{01}+\Delta x_{1}$ oraz $x_2=x_{02}+\Delta x_1 + \Delta x_2$, gdzie $\Delta x_1$ oraz $\Delta x_2$ to rozciągnięcia sprężyn.</p>

<p>Energia kinetyczna tego układu to
$$ T=\frac{1}{2}m_1 \dot{x}_1^2+\frac{1}{2}m_2 \dot{x}_1^2=\frac{1}{2}m_1\Delta\dot{x}_1^2+\frac{1}{2}m_2\left(\Delta \dot{ x}_1+\Delta \dot{ x}_2\right)^2, $$
a energia potencjalna to
$$ U=\frac{1}{2}k_1\Delta x_1^2+\frac{1}{2}k_2\Delta x_2^2. $$
Po obliczeniu Lagranżjanu, wstawieniu go do dwóch równań i uproszczeniu wyrażeń otrzymujemy układ
$$ \begin{cases}
m_1\Delta\ddot{x}_1=-k_1\Delta x_1+k_2\Delta x_2 \\ m_2\Delta \ddot{x}_2=-k_2\Delta x_2-m_2\Delta \ddot{x}_1
\end{cases} $$
W pierwszym równaniu z łatwością można wyróżnić siły pochodzące od obu sprężyn, a w drugim siłę sprężystości i siłę bezwładności.</p>

<h2 id="zachowanie-pędu">Zachowanie pędu</h2>
<p>Rozważmy izolowany układ $N$ cząstek o położeniach $\mathbf{r}_1, \mathbf{r}_2, \dots, \mathbf{r}_N$. Przesuńmy wszystkie cząstki o mały wektor $\boldsymbol{\varepsilon}=\left(\varepsilon, \varepsilon, \dots, \varepsilon\right)$ (ma tyle składowych ile jest współrzędnych uogólnionych).</p>

<p>Ponieważ układ jest izolowany, potencjał pochodzi <em>wyłącznie</em> od cząstek w naszym układzie (nie mamy zewtnętrznych pól). Ponieważ wszystkie cząstki zostały przesunięte, ich względne położenia nie zmieniły się, a co za tym idzie energia potencjalna również. Dlatego mamy $\delta U=0$.</p>

<p>Ponieważ $\boldsymbol{\varepsilon}$ to stały wektor, prędkości cząstek się nie zmieniły, zatem $\delta T=0$.</p>

<p>Zmiana lagranżjanu to
$$ \delta \mathcal{L}=\delta T -\delta U=0,$$
ale również
$$ \delta \mathcal{L}=\frac{\partial \mathcal{L}}{\partial q_1}\varepsilon+\frac{\partial \mathcal{L}}{\partial q_2}\varepsilon+\dots+\frac{\partial \mathcal{L}}{\partial q_n}\varepsilon. $$
Z powyższych równań wynika, że
$$ \sum_{i=1}^n \frac{\partial \mathcal{L}}{\partial q_i}\varepsilon = 0, $$
a ponieważ $\varepsilon\neq 0$
$$ \sum_{i=1}^n \frac{\partial \mathcal{L}}{\partial q_i}= 0. $$
Z równania Lagrange’a mamy 
$$ \frac{\partial \mathcal{L}}{\partial q_i}=\frac{d}{dt}\frac{\partial \mathcal{L}}{\partial \dot{q}_i}, $$
czyli
$$ \frac{d}{dt}\sum_{i=1}^n \frac{\partial \mathcal{L}}{\partial \dot{q}_i}= 0 $$
$$ \sum_{i=1}^n p_i = const. $$
Jeśli zdefiniujemy wektor $\mathbf{P}=\left(p_1, p_2, \dots, p_n\right)$, to
$$ \boxed{\mathbf{P}=\mathbf{const.}} $$
w układzie izolowanym.</p>

<h2 id="zachowanie-momentu-pędu">Zachowanie momentu pędu</h2>
<p>Rozważmy układ izolowany taki, jak w przypadku zachowania pędu. Tym razem układ obrócimy o mały kąt $\delta\theta$ wokół, powiedzmy, osi $z$. Oznacza to, że wszystkie wektory położeń zostaną przesunięte o $\mathbf{\delta r}_\alpha$ oraz wektory prędkości o $\mathbf{\delta v}_\alpha$.</p>

<p align="center">
<img src="/assets/images/2025-08-04/obrot.svg" width="500" />
</p>

<p>Załóżmy, że wektor $\mathbf{r}_\alpha$ tworzy kąt $\phi_\alpha$ z osią $z.$ Obrócony wektor to $\mathbf{r}_\alpha’$ i tworzy on taki sam kąt z osią $z$ (ponieważ wokół niej zachodzi obrót). Odległość wektora $\mathbf{r}_\alpha$ i $\mathbf{r}_\alpha’$ od osi $z$ na kierunku do niej prostopadłym to $r_\alpha\sin\phi_\alpha$. Z tego powodu wartość wektora zmiany położenia to 
$$ \delta r_\alpha=r_\alpha\sin\phi_\alpha\,\delta\theta. $$
Niech wektor $\delta\boldsymbol{\theta}$ będzie skierowany zgodnie ze zwrotem osi $z$ (reguła prawej ręki). Na podstawie rysunku możemy stwierdzić, że 
$$ \delta\mathbf{r}_\alpha=\delta\boldsymbol{\theta}\times\mathbf{r}_\alpha $$
i analogicznie dla wektora prędkości:
$$ \delta\mathbf{v}_\alpha=\delta\boldsymbol{\theta}\times\mathbf{v}_\alpha. $$</p>

<p>Oczekujemy, że przy obrocie lagranżjan układu nie ulegnie zmianie, czyli 
$$ \delta \mathcal{L}=\sum_\alpha \left[\frac{\partial\mathcal{L}}{\partial \mathbf{r}_\alpha}\cdot\delta\mathbf{r}_\alpha + \frac{\partial\mathcal{L}}{\partial \mathbf{v}_\alpha}\cdot\delta\mathbf{v}_\alpha\right]=0. $$
Podstawiając wcześniej obliczone wektory otrzymujemy
$$ \sum_\alpha \left[\frac{\partial\mathcal{L}}{\partial \mathbf{r}_\alpha}\cdot\left(\delta\boldsymbol{\theta}\times\mathbf{r}_\alpha\right) + \frac{\partial\mathcal{L}}{\partial \mathbf{v}_\alpha}\cdot\left(\delta\boldsymbol{\theta}\times\mathbf{v}_\alpha\right)\right]=0. $$
Możemy zamienić wektory w iloczynie wektorowym i wyjąć $\delta\boldsymbol{\theta}$ poza sumę:
$$ \delta\boldsymbol{\theta}\cdot\sum_\alpha \left[\frac{\partial\mathcal{L}}{\partial \mathbf{r}_\alpha}\times\mathbf{r}_\alpha + \frac{\partial\mathcal{L}}{\partial \mathbf{v}_\alpha}\times\mathbf{v}_\alpha\right]=0 $$
i wykorzystajmy fakt, że $\partial\mathcal{L}/\partial \mathbf{r}_\alpha=\dot{\mathbf{p}}_\alpha$ oraz $\partial\mathcal{L}/\partial \mathbf{v}_\alpha=\mathbf{p}_\alpha$: 
$$ \delta\boldsymbol{\theta}\cdot\sum_\alpha \left[\dot{\mathbf{p}}_\alpha\times\mathbf{r}_\alpha + \mathbf{p}_\alpha\times\mathbf{v}_\alpha\right]=0. $$
W nawiasie kwadratowym rozpoznajemy pochodną iloczynu funkcji:
$$ \delta\boldsymbol{\theta}\cdot\sum_\alpha \frac{d}{dt} \left[\mathbf{p}_\alpha\times\mathbf{r}_\alpha\right]=0. $$
Ponieważ $\delta\boldsymbol{\theta}\neq 0$, suma wynosi $0$ i sprowadza się do
$$ \boxed{\mathbf{M}=\sum_\alpha \mathbf{r}_\alpha\times\mathbf{p}_\alpha=\mathbf{const.}} $$
Oznacza to, że całkowity <strong>moment pędu</strong> jest zachowany w układzie izolowanym.</p>

<h2 id="zachowanie-energii">Zachowanie energii</h2>
<p>Załóżmy, że współrzędne są <strong>naturalne</strong>, to znaczy lagranżjan nie zależy jawnie od czasu, $\partial \mathcal{L}/\partial t=0$.</p>

<p>Wyznaczmy pochodną lagranżjanu po czasie:
$$ \frac{d\mathcal{L}}{dt}=\sum_{i=1}^n \frac{\partial\mathcal{L}}{\partial q_i}\dot{q}_i+\sum_{i=1}^n \frac{\partial\mathcal{L}}{\partial \dot{q}_i}\ddot{q}_i+\frac{\partial\mathcal{L}}{\partial t}. $$
$\partial \mathcal{L}/\partial t=0$, a $\partial \mathcal{L}/\partial q_i$ możemy wyznaczyć z równań Langrange’a. Po podstawieniu dostajemy
$$ \frac{d\mathcal{L}}{dt}=\sum_{i=1}^n \left[\frac{d}{dt}  \frac{\partial\mathcal{L}}{\partial \dot{q}_i}\dot{q}_i +\frac{\partial\mathcal{L}}{\partial \dot{q}_i}\ddot{q}_i\right].$$
Zauważmy, że wyrażenie pod sumą to pochodna iloczynu funkcji, dlatego
$$ \frac{d\mathcal{L}}{dt}=\sum_{i=1}^n\frac{d}{dt}\left[\frac{\partial\mathcal{L}}{\partial \dot{q}_i}\dot{q}_i\right]. $$
Odejmując obustronnie wyrażenie z prawej strony otrzymujemy 
$$ \sum_{i=1}^n\frac{d}{dt}\left[\frac{\partial\mathcal{L}}{\partial \dot{q}_i}\dot{q}_i\right]-\frac{d\mathcal{L}}{dt}=0$$
$$ \sum_{i=1}^n p_i\dot{q}_i-\mathcal{L}=const.$$
gdzie skorzystałem z faktu, że $\partial\mathcal{L}/\partial \dot{q}_i=p_i$. Powyższa wielkość nazywa się <strong>hamiltonianem</strong> $\mathcal{H}$.
Wart uwagi jest fakt, że powyższe równanie jest takie samo jak <a href="https://bwegrzyn0.github.io/mechanika/mechanika-lagrangea-cz%C4%99%C5%9B%C4%87-1-r%C3%B3wnanie-eulera-lagrangea" target="_blank">całka pierwsza wyprowadzona na przykładzie błony mydlanej w jednym z poprzednich artykułów.</a></p>

<p>Obliczmy bezpośrednio hamiltonian dla układu $N$ cząstek o $n$ współrzędnych uogólnionych. Aby obliczyć $p_i$ musimy obliczyć pochodną $\partial\mathcal{L}/\partial \dot{q}_i$, a ponieważ $U$ nie zależy od $\dot{q}_i$, jest to po prostu $\partial T/\partial \dot{q}_i$. $T$ jest dane wzorem
$$ T=\frac{1}{2}\sum_{\alpha=1}^N m_\alpha \mathbf{v}_{\alpha} \cdot \mathbf{v}_{\alpha}. $$
Obliczmy $\mathbf{v}_\alpha$ za pomocą reguły łańcuchowej:
$$ \mathbf{v}_\alpha=\frac{\partial \mathbf{r}_\alpha}{\partial q_1}\dot{q}_1+\frac{\partial \mathbf{r}_\alpha}{\partial q_2}\dot{q}_2+\dots+\frac{\partial \mathbf{r}_\alpha}{\partial q_n}\dot{q}_n=\sum_{j=1}^n \frac{\partial \mathbf{r}_\alpha}{\partial q_j}\dot{q}_j $$
Iloczyn wektorowy będzie równy
$$ \mathbf{v}_\alpha\cdot\mathbf{v}_\alpha=\sum_j \sum_k \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_k} \dot{q}_j \dot{q}_k. $$
Pomijam granice sumowania dla przejrzystości zapisu. Zauważmy, że 
$$ \frac{\partial T}{ \partial \dot{q}_i}=\frac{1}{2}\sum_{\alpha} m_\alpha\frac{\partial}{\partial \dot{q}_i} \left(\mathbf{v}_\alpha\cdot\mathbf{v}_\alpha\right), $$
więc obliczmy tę pochodną. Pochodna wszystkich wyrazów dla których $j\neq i$ oraz $k\neq i$ jednocześnie będzie wynosić 0. Pozostają nam wyrazy, dla których $j=i$ oraz $k=i$. To daje nam
$$\frac{\partial}{\partial \dot{q}_i} \left(\mathbf{v}_\alpha\cdot\mathbf{v}_\alpha\right)=
\frac{\partial}{\partial \dot{q}_i} \sum_j \sum_k \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_k} \dot{q}_j \dot{q}_k= \sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j+\sum_k \frac{\partial \mathbf{r}_\alpha}{\partial q_i}\cdot\frac{\partial \mathbf{r}_\alpha}{\partial q_k} \dot{q}_k. $$
Obydwie sumy są dokładnie takie same, więc mamy
$$ 2\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j.$$
Po wstawieniu do wyrażenia na pęd otrzymamy
$$ p_i=\sum_\alpha m_\alpha\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j.$$
Wstawmy to do hamiltonianu:
$$ \mathcal{H}=\sum_i  \dot{q}_i\sum_\alpha m_\alpha\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j  - \mathcal{L}. $$
$\dot{q}_i$ możemy przenieść wewnątrz sumy po $j$:
$$ \mathcal{H}= \sum_\alpha m_\alpha\sum_i\sum_j \frac{\partial \mathbf{r}_\alpha}{\partial q_j}\cdot\frac{\partial \mathbf{r}_\alpha}{\partial q_i} \dot{q}_j \dot{q}_i - \mathcal{L}. $$
Podwójną sumę rozpoznajemy jako $\mathbf{v}_\alpha\cdot\mathbf{v}_\alpha$. Wtedy cała suma po $\alpha$ to po prostu $2T$. Pamiętając, że $\mathcal{L}=T-U$, otrzymujemy następujący wynik:
$$ \boxed{\mathcal{H}=T+U=const.} $$
gdy współrzędne są naturalne (lagranżjan nie zależy jawnie od czasu).</p>

<p>Oczywistym faktem jest, że jeśli energia potencjalna $U$ zmienia się w czasie (np. z jakiegoś powodu zmienia się przyspieszenie ziemskie), energia w układzie nie będzia zachowana.</p>

<p>$T$ jest zależne od czasu np. w sytuacji, gdy wagon, na którego suficie przyczepione jest wahadło, porusza się z przyspieszeniem $a$ wzdłuż osi $x$. Położenie wahadła względem ziemi charakteryzują wtedy współrzędne $x$ oraz $\theta$. Energia kinetyczna tego wahadła będzie wyrażała się wzorem
$$ T=\frac{1}{2}ml^2\dot{\theta}^2+\frac{1}{2}ma^2t^2, $$
gdzie $l$ to długość wahadła, a $m$ to masa zaczepiona na jego końcu. Lagranżjan zależy jawnie od czasu, a energia oczywiście nie jest zachowana, ponieważ wahadło zyskuje wraz z wagonem energię kinetyczną. Bardziej <em>naturalnym</em> wyborem układu współrzędnych w tej sytuacji jest układ związany z wagonem (w tym układzie współrzędne są faktycznie <em>naturalne</em>). Siłę bezwładności możemy modelować wtedy jak zadaną potencjałem proporcjonalnym do $x$.</p>]]></content><author><name></name></author><category term="Mechanika" /><summary type="html"><![CDATA[Uogólnienie na układ wielu cząstek Do tej pory rozważaliśmy układ złożony jedynie z jednej cząstki. Wprowadzenie większej liczby cząstek daje nam więcej współrzędnych uogólnionych, które definiujemy jako zestaw najmniejszej liczby współrzędnych jednoznacznie określających stan układu. Na przykład, dla 2 cząstek w przestrzeni 3-wymiarowej mamy 6 współrzędnych uogólnionych, a dla wahadła podwójnego - jedynie 2.]]></summary></entry><entry><title type="html">Transformacja Fouriera</title><link href="http://localhost:4000/narz%C4%99dzia%20matematyczne/transformacja-fouriera" rel="alternate" type="text/html" title="Transformacja Fouriera" /><published>2025-08-02T00:00:00+02:00</published><updated>2025-08-02T00:00:00+02:00</updated><id>http://localhost:4000/narz%C4%99dzia%20matematyczne/transformacja-fouriera</id><content type="html" xml:base="http://localhost:4000/narz%C4%99dzia%20matematyczne/transformacja-fouriera"><![CDATA[<h2 id="szeregi-fouriera">Szeregi Fouriera</h2>
<p>Fourier zaproponował, że funkcje okresowe (tzn. $f(t)=f(t+\tau)$) spełniające dostateczne warunki (znaczna większość funkcji występujących w zastosowaniach je spełnia) można przedstawić w postaci <strong>szeregu Fouriera</strong>
$$ f(t)=\sum_{n=0}^\infty a_n\cos\left(n\omega t\right)+b_n\sin\left(n\omega t\right), $$
gdzie $\omega=2\pi/\tau$.
Wiadomo, że dowolna liniowa kombinacja sinusa i cosinusa to cosinus z przesunięciem fazowym, zatem
$$ f(t)=\sum_{n=0}^\infty c_n\cos\left(n\omega t+\phi_n\right). $$
Wygodniej jest operować na funkcji wykładniczej niż trygonometrycznej. Ponieważ $\cos x=(e^{ix}+e^{-ix})/2$, 
$$ c_n\cos\left(n\omega t+\phi_n\right)=\frac{c_n}{2}\left(e^{i(n\omega_0 t+\phi_n)}+e^{-i(n\omega_0 t+\phi_n)}\right)=a_n e^{\phi_n}e^{in\omega_0 t}+a_{-n}e^{\phi_{-n}}e^{-in\omega_0 t}=\hat{a}_n e^{in\omega_0 t}+\hat{a}_{-n}e^{-in\omega_0 t} $$
gdzie $a_n$ i $a_{-n}$ to pewne współczynniki. To pozwala nam zapisać
$$ \boxed{f(t)=\sum_{n=-\infty}^\infty \hat{a}_n e^{i n\omega t},} $$
gdzie $n$ zaczyna się w $-\infty$, ponieważ musimy wziąć pod uwagę oba wyrazy.
Chcemy wyznaczyć współczynniki $\hat{a}_n$. W tym celu pomnóżmy obie strony powyższej równości przez $e^{-i m\omega t}$, gdzie $m$ to liczba całkowita:
$$ f(t)e^{-i m\omega t}=\sum_{n=-\infty}^\infty \hat{a}_n e^{i n\omega t}e^{-i m\omega t}=\sum_{n=-\infty}^\infty \hat{a}_n e^{i (n-m)\omega t} $$
Pocałkujmy teraz obustronnie po czasie na przedziale $[0, \tau]$:
$$ \int_0^\tau f(t)e^{-i m\omega t}\,dt=\sum_{n=0}^\infty\int_0^\tau\hat{a}_n e^{i (n-m)\omega t}\,dt. $$
Zajmijmy się całką wewnątrz sumy. Gdy $n=m$, całka ta wynosi $\hat{a}_n\tau$, a w przeciwnym wypadku 
$$ \int_0^\tau\hat{a}_n e^{i (n-m)\omega t}\,dt=\hat{a}_n\left[\frac{1}{i\omega(n-m)}e^{i (n-m)\omega t}\right]_0^\tau=\frac{\hat{a}_n}{i\omega(n-m)}\left[e^{i(n-m)\cdot 2\pi}-1\right],$$
gdzie skorzystałem z faktu, że $\omega\tau=2\pi$ oraz $e^0=1$. Zauważmy, że $2\pi(n-m)$ będzie <strong>zawsze całkowitą wielokrotnością $2\pi$</strong>, przez co $e^{i(n-m)\cdot 2\pi}=1$. Z tego powodu całka ta wynosić będzie 0. Ponieważ stwierdziliśmy, że wyrażenie pod sumą zeruje się dla $n\neq m$, pozostaje nam tylko $n=m$:
$$ \int_0^\tau f(t)e^{-i n\omega t}\,dt=\tau\hat{a}_n, $$
a stąd
$$ \boxed{\hat{a}_n=\frac{1}{\tau}\int_0^\tau f(t)e^{-i n\omega t}\,dt.} $$
$\hat{a}_n$ są nazywane <strong>współczynnikami Fouriera</strong>.</p>

<h3 id="przykład">Przykład</h3>
<p>Niech będzie dana funkcja opisująca falę kwadratową:
$$ f(t) = \begin{cases}
1\quad t\in\left[n\tau, \left(n+\frac{1}{2}\right)\tau\right] \\ 0\quad\text{ dla innych } t,
\end{cases} $$
gdzie $n$ to liczba całkowita.</p>

<p>Zacznijmy od przypadku $n=0$, ponieważ wtedy funkcja wykładnicza pod całką wynosi $1$. Pozostawia to nas z
$$ \hat{a}_0=\frac{1}{\tau}\int_0^\tau f(t)\,dt=\frac{1}{\tau}\int_0^{\tau/2} \,dt=\frac{1}{2}, $$
gdzie skorzystałem z faktu, że na przedziale $\left[0,\tau\right]$ $f(t)$ jest różne od $0$ tylko dla $\left[0,\tau/2\right]$. Z tego samego faktu możemy skorzystać rozważając przypadek $n\neq 0$:
$$ \hat{a}_n=\frac{1}{\tau}\int_0^{\tau/2}e^{-i n\omega t}\,dt=-\frac{1}{\tau in\omega}\left[ e^{-i n\omega t}\right]_0^{\tau/2}=-\frac{1}{\tau in\omega}\left[e^{-in\pi}-1\right]=-\frac{1}{2\pi in}\left[e^{-in\pi}-1\right].$$
Dla $n$ parzystych $e^{-in\pi}=1$, a dla nieparzystych $-1$, zatem
$$ \hat{a}_n=\begin{cases}
\frac{1}{2}\quad n=0 \\ 0 \quad n \text{ parzyste} \\ \frac{1}{in\pi} \quad n\text{ nieparzyste}.
\end{cases} $$
Współczynniki te dają nam szereg
$$ f(t)=\frac{1}{2}+\frac{1}{i\pi}e^{i\omega t}-\frac{1}{i\pi}e^{-i\omega t}+\frac{1}{3i\pi}e^{3i\omega t}-\frac{1}{3i\pi}e^{-3i\omega t}+\dots, $$
co po przekształceniach daje nam
$$ f(t)=\frac{1}{2}+\frac{2}{\pi}\sin\omega t+\frac{2}{3\pi}\sin 3\omega t+\frac{2}{5\pi}\sin 5\omega t+\dots $$
Wykres funkcji oraz pierwszych 3 i 10 wyrazów szeregu został umieszczony na poniższym rysunku.</p>
<p align="center">
<img src="/assets/images/2025-08-02/falaKwadratowa.svg" width="700" />
</p>

<h2 id="transformacja-fouriera">Transformacja Fouriera</h2>
<p>Nie tylko funkcje okresowe można zapisać za pomocą sinusów i cosinusów. Dla funkcji, które nie są okresowe możemy przyjąć $\tau\to\infty$ oraz $2\pi/\tau\to d\omega$. Wtedy również $\hat{a}_n\to \hat{a}(\omega)\,d\omega$. W granicy suma przechodzi w całkę i otrzymujemy
$$ \boxed{f(t) = \int_{-\infty}^\infty \hat{a}(\omega)e^{i\omega t}\,d\omega} $$
oraz 
$$ \hat{a}(\omega)\,d\omega = \frac{d\omega}{2\pi}\int_{-\infty}^\infty f(t)e^{-i\omega t}\,dt $$
$$ \boxed{\hat{a}(\omega) = \frac{1}{2\pi}\int_{-\infty}^\infty f(t)e^{-i\omega t}\,dt}, $$
gdzie w drugiej całce granice całkowania zmieniłem na całą funkcję.
Drugi wzór nosi nazwę <strong>transformacji Fouriera</strong>, a pierwszy <strong>odwrotnej transformacji Fouriera</strong>.</p>

<h3 id="przykład-1">Przykład</h3>
<p>Rozważmy falę modulowaną przez funkcję Gaussa
$$ f(t)=e^{-t^2/2\sigma^2}\cos \omega_0 t, $$
której wykres dla róznych wartości $\sigma$ i $\omega_0$ przedstawiony jest poniżej. Widzimy, że zwiększając $\sigma$ ,,poszerzamy’’ falę, a zwiększając $\omega_0$ zwiększamy częstotliwość.</p>
<p align="center">
<img src="/assets/images/2025-08-02/falaModulowana.svg" width="700" />
</p>
<p>Aby znaleźć transformację Fouriera powyższej funkcji, zapiszymy $\cos$ w postaci zespolonej:
$$ f(t)=\frac{1}{2}e^{-t^2/2\sigma^2}\left(e^{i\omega_0 t}+e^{-i\omega_0 t}\right) $$
i wstawmy do wzoru na transformację
$$ \hat{a}(\omega)=\frac{1}{2\pi}\int_{-\infty}^\infty f(t) e^{-i\omega t}\,dt=\frac{1}{4\pi} \int_{-\infty}^\infty e^{-t^2/2\sigma^2}e^{i\omega_0 t}e^{-i\omega t}+\frac{1}{4\pi}\int_{-\infty}^\infty e^{-t^2/2\sigma^2}e^{-i\omega_0 t}e^{-i\omega t}\,dt  $$
Rozważmy teraz całkę
$$ \int_{-\infty}^\infty e^{-t^2/2\sigma^2} e^{-i\omega’ t}\,dt. $$
W naszym przypadku dla pierwszej całki $\omega’ =\omega-\omega_0$, a dla drugiej $\omega’ =\omega+\omega_0$. Aby obliczyć powyższą całkę dopełnijmy kwadrat:
$$ \int_{-\infty}^\infty e^{-t^2/2\sigma^2-i\omega’ t}\,dt=\int_{-\infty}^\infty e^{-(t/\sqrt{2}\sigma+i\omega’\sigma/\sqrt{2})^2-\omega’^2\sigma^2/2}\,dt= $$
$$ =e^{-\omega’^2\sigma^2/2}\int_{-\infty}^\infty e^{-(t/\sqrt{2}\sigma+i\omega’\sigma/\sqrt{2})^2}\,dt. $$
Podstawmy $u=t/\sqrt{2}\sigma+i\omega’\sigma/\sqrt{2}$, czyli $dt=\sqrt{2}\sigma\,du$. Granice całkowania pozostają niezmienione:
$$ e^{-\omega’^2\sigma^2/2}\int_{-\infty}^\infty e^{-u^2}\sqrt{2}\sigma\,du = \sqrt{2\pi}\sigma e^{-\omega’^2\sigma^2/2}. $$
Wstawmy ten wynik do wzoru na $\hat{a}$:
$$ \hat{a}(\omega)=\frac{\sigma}{2\sqrt{2\pi}}\left(e^{-(\omega_0+\omega)^2\sigma^2/2}+e^{-(\omega_0-\omega)^2\sigma^2/2}\right) $$
Powyższe wyrażenie można uprościć do
$$ \hat{a}(\omega)=\frac{\sigma}{\sqrt{2\pi}}e^{-(\omega_0^2+\omega^2)\sigma^2/2}\cosh\left(\omega\omega_0\sigma^2\right). $$
$\hat{a}$ możemy podnieść do kwadratu aby otrzymać <strong>widmo mocy</strong> $S(\omega)$:
$$ S(\omega)=\frac{\sigma^2}{2\pi}e^{-(\omega_0^2+\omega^2)\sigma^2}\cosh^2\left(\omega\omega_0\sigma^2\right). $$
Zostało ono przedstawione dla wcześniejszych fal na poniższym wykresie:</p>
<p align="center">
<img src="/assets/images/2025-08-02/widmoMocy.svg" width="700" />
</p>
<p>Funkcje $S(\omega)$ na wykresie zostały znormalizowane, aby można było dostrzec ich kształt i wzajemne powiązanie.</p>

<p>Jak widać, jest ono symetryczne względem osi $y$. Jest tak, ponieważ rozważane fale zawierają tylko składową parzystą $\cos$. Dla funkcji $\cos$ nie ma znaczenia znak częstotliwości, a więc moc jest rozłożona równomiernie między $\omega$ i $-\omega$. Zgodnie z oczekiwaniami najwięcej mocy jest skupionej w częstotliwości $\omega_0$. Zauważmy również, że im bardziej ,,rozwlekła’’ fala, tym bardziej moc jest skupiona wokół $\omega_0$ (czerwony wykres). Jest to spodwodowane faktem, że bardziej ,,rozwlekła’’ fala bardziej ,,przypomina’’ zwykłą falę.</p>]]></content><author><name></name></author><category term="Narzędzia matematyczne" /><summary type="html"><![CDATA[Szeregi Fouriera Fourier zaproponował, że funkcje okresowe (tzn. $f(t)=f(t+\tau)$) spełniające dostateczne warunki (znaczna większość funkcji występujących w zastosowaniach je spełnia) można przedstawić w postaci szeregu Fouriera $$ f(t)=\sum_{n=0}^\infty a_n\cos\left(n\omega t\right)+b_n\sin\left(n\omega t\right), $$ gdzie $\omega=2\pi/\tau$. Wiadomo, że dowolna liniowa kombinacja sinusa i cosinusa to cosinus z przesunięciem fazowym, zatem $$ f(t)=\sum_{n=0}^\infty c_n\cos\left(n\omega t+\phi_n\right). $$ Wygodniej jest operować na funkcji wykładniczej niż trygonometrycznej. Ponieważ $\cos x=(e^{ix}+e^{-ix})/2$, $$ c_n\cos\left(n\omega t+\phi_n\right)=\frac{c_n}{2}\left(e^{i(n\omega_0 t+\phi_n)}+e^{-i(n\omega_0 t+\phi_n)}\right)=a_n e^{\phi_n}e^{in\omega_0 t}+a_{-n}e^{\phi_{-n}}e^{-in\omega_0 t}=\hat{a}_n e^{in\omega_0 t}+\hat{a}_{-n}e^{-in\omega_0 t} $$ gdzie $a_n$ i $a_{-n}$ to pewne współczynniki. To pozwala nam zapisać $$ \boxed{f(t)=\sum_{n=-\infty}^\infty \hat{a}_n e^{i n\omega t},} $$ gdzie $n$ zaczyna się w $-\infty$, ponieważ musimy wziąć pod uwagę oba wyrazy. Chcemy wyznaczyć współczynniki $\hat{a}_n$. W tym celu pomnóżmy obie strony powyższej równości przez $e^{-i m\omega t}$, gdzie $m$ to liczba całkowita: $$ f(t)e^{-i m\omega t}=\sum_{n=-\infty}^\infty \hat{a}_n e^{i n\omega t}e^{-i m\omega t}=\sum_{n=-\infty}^\infty \hat{a}_n e^{i (n-m)\omega t} $$ Pocałkujmy teraz obustronnie po czasie na przedziale $[0, \tau]$: $$ \int_0^\tau f(t)e^{-i m\omega t}\,dt=\sum_{n=0}^\infty\int_0^\tau\hat{a}_n e^{i (n-m)\omega t}\,dt. $$ Zajmijmy się całką wewnątrz sumy. Gdy $n=m$, całka ta wynosi $\hat{a}_n\tau$, a w przeciwnym wypadku $$ \int_0^\tau\hat{a}_n e^{i (n-m)\omega t}\,dt=\hat{a}_n\left[\frac{1}{i\omega(n-m)}e^{i (n-m)\omega t}\right]_0^\tau=\frac{\hat{a}_n}{i\omega(n-m)}\left[e^{i(n-m)\cdot 2\pi}-1\right],$$ gdzie skorzystałem z faktu, że $\omega\tau=2\pi$ oraz $e^0=1$. Zauważmy, że $2\pi(n-m)$ będzie zawsze całkowitą wielokrotnością $2\pi$, przez co $e^{i(n-m)\cdot 2\pi}=1$. Z tego powodu całka ta wynosić będzie 0. Ponieważ stwierdziliśmy, że wyrażenie pod sumą zeruje się dla $n\neq m$, pozostaje nam tylko $n=m$: $$ \int_0^\tau f(t)e^{-i n\omega t}\,dt=\tau\hat{a}_n, $$ a stąd $$ \boxed{\hat{a}_n=\frac{1}{\tau}\int_0^\tau f(t)e^{-i n\omega t}\,dt.} $$ $\hat{a}_n$ są nazywane współczynnikami Fouriera.]]></summary></entry></feed>